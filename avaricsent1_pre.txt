Дир рокъоб дуе рокьи кьеч Iони Бокьобе гIазуцIер баги дир
НуцIида хъвайхъваг Iай Цебеселда дуца туманкI реч Iани БачIунеселъ дуда г Iарада речIула
АбутIалибица абуна 3 КIУДИЯБ РАЛЪДАДЕ ГЬИТ IИНАБ ГОРДУ ЦЕБЕРАГIИЯЛЪУЛ БАКIАЛДА ВорчIаравго вачIинахъе вахъунге
Цин бихьараб макьил хIиса6 гьабе
Хабаралде байбихьилалде цебе живго аллагьасги цIалеб батила хъалиян
Самолет боржиналде цебе цин хъудула цинги ракьалда сверула нахъеги хъудула хадуб боржуна
Вертолет цин хъудула хадуб чIаралъуса бахъун уна
Кьурул рагIалда эхетараб нусго сон бараб магIарул цIум щибго калам гьечIого куркьбалги хьвагIун уна
Дие цIудул гIадаб цеберагIи гьечIеб байбихьи бокьула тIахьазе
БачIинахъего лълъар кквечIони лъутулаго рачI кквезе захIмат букIуна бугъил
КечI ахIилалде цебе халат хъвалеб пандурги концерт гьабилелде цебе бицунеб хабарги пардав рагьилелде цебе цIалулеб лекцияги дида церего вакьадасул малъиял дурцасда гIадин рихун рукIана
Муридзаби жидерго хвалчаби реццун къацандулел рукIараб мехалъ гьезул жалго хвалчабаз бицине теян абун буго Шамилил машгьурав наиб ХIажиМурадица
Амма букIаниги магIарул гIадат буго росулъа сапаралде унеб мехалъ росу тун хадуб гурони чода рек Iунареб
Росу тезегIан хадуб чуги цIан бигьа гьарун пикрабалъ уна
Дунги гьанже дирго чуги хадуб цIан хиялазда унев вуго
РагIи абилелде бабадулев чи рагIи абизе ургъулевги вукIине бегьула
Дунги рагIи абилелде бабадилев вуго
АбутIалибица абула бихъараб хъабарча тIадго букъулеб мехалъ гьеб мусруялде буссунгутIизе кIалдиб кквезе кьолеб гIучI буго цеберагIи
4 АбутIалибица цойги абула рукъалъул кIалтIу балагьизе бецIлъукь женжедилев чи гIадин вуго дун яги гьеб кIалтIуги батун кIутI кIутIулев вуго дун кIутIкIутIкIут I
Гьан тIамурал тIаде рахъа ТIех буцарал гьоркьго чIа ЧIагIа бугез пунги ахIе КIутIкIутIкIутI
Дунгийищ вачIинев Нужгойищ гIелел
Гьаб дица жеги абичIеб рагIи дица абурал киналго рагIабаздаса хирияб буго
Гьаб буго батIияб рагIи
Гьаб дица хъвачIеб тIехь дир киналго хъварал тIахьазул хIасил буго
Гьаб буго цIияб тIехь
Гьаб буго жеги дун ваккичIеб кIкIал
Жеги къоно рагьун дун балагьичIеб нохъо
Жеги дица кьили лъечIеб чу
Дица лъалиниса ханжар бахъулеб буго
МагIарулаз абула бахъанищ ханжар кьабе кьабунищ ханжар къотIе
Амма кьабилалде цебе цин рекIун бугищали балагьизе ккола
Огь дир тIехь гIумруялъ хирияй хиялал гьарурай квер босизе щвечIей гьудул гIадин букIана мун
Дун вачIараб мехалъ гьудул ятичIо
Гьудул ятараб мехалъ дун нахъе къана
Гьанже дица бокьараб бахъаян михъал кьурана чода кьили лъуна лъабцIул цIал кьабуна
Тамаxьуги бан дица хъалиян кьурулеб буго гьай баркаман кьурулеб мехалъ гьадигIан тату гьабулеб дуца цIалеб мехалъ щибдай гьабила
Дица цин хъвалелде мун хъваялде дун кин кантIаравали кинаб къагIидаялъ сундул хIакъалъулъ мун хъвалеб бугебали дуда цIар кин лъурабали кинал мурадал дир ругелали бицинехъин буго
Дица гьалбал дирго нахъарокъоре риччалел руго
БитIахъе бицани рукописазда чи квалквалев мехалъ чияр квер чвантинибе 5 бегьараб гIадаб асар гьабула
Гьел дирго черновиказда квалквадизе толел руго
Лъимер цин рагIи абилелде гIемер гIодула гьимула
Поэт цоцо мехалъ лъимер вуго
Дир цеберагIиялдаса тIасалъугьа
Инсуца абулаан Дида тIахьазе цеберагIиялъ ракIалдещвезавула театралда бищун цебесеб кьерда тIагъур бахъичIого гIодовчIарав гIамал кIудияв борхатаб черхалъул гIебаб мугъалъул довегьаниве гьетIарулев чи
Гьес сцена цогияздаса бахчун цIакъ лазатбахъи гьабула
Блокноталдаса дун гIемер кIалъазе ккана цо рагIицин магIарул мацI лъаларел г Iадамазда цеве
Хадуб гIурус мацIалде руссинарурал кучIдул цIалула дир гьудулзабаз
Дида абула маг Iарул мацIалда бичIчIичIониги музыканиги рагIизе цониги кечI цIалеян
Гьединаб музыка гурищ мунги тIехьалъул цебераг Iи
Блокноталдаса Москвалда цIалулев мехалъ инсуца дие гIарац битIун бачIун букIана хасалоялде пальто босеян
Гьудубегьанибе ун пальто босичIого гIарацги хвезабун вуссана дун
Инсуда аскIоб гьелъул бицен ккараб мехалъ дун щай пальто босичIебали гIарац кибе арабали цоцаде данде кколарел баянал кьезе лъугьана
Инсуца дие кIиго суал кьуна Пальто босанищ
Щай кIудияб цеберагIи гьедигIан баянаб кечIалъе янги абун инсуца дун чIезавуна
Инсуца абулаан магIардаса гIи бачIунеб мехалъ цин цебе бугеб дагIнил лълъурдул рихьула цинги жибго дегIен хадуб тIолабго рехъен бихьула
6 Чапар вачIунеб мехалъ цин хIурул нак IкI бихьула цинги гьесул чу хадуб гьев живго вихьула
Чанахъан нахъву cсунеб мехалъ цин гьесул гьве бихьула
7 ГЬАБ ТIЕХЬ КИН БИЖАРАБ КИБ БИЖАРАБ КИБ ХЪВАРАБ
РачIинилан гуро къоги рогьелги рачIунел
Цо къоялъ къваригIунеб ярагъ гIумруялъ борчуна
ГIумруялъ къваригIунеб кечI цо къоялъ бачIуна
Боржун унеб букIараб хIинчI дагьалъ хIалхьи босизеян цо магIаруласул тIохда рештIун буго
ТIохда чIар тIибитIулей йикIарай гьитIинай магIарулалъ гьинкатанги тIаде рехун гьеб ихдалил гьобол ккун буго
ХIинчI думалъго магIаруласул рокъоб ракълида гьудуллъиялда хутIун буго
Мокърокь хIобода кьабураб чол тIикъвамагIалда тIад жиндиего мустахIикъаб минакъайиги гьабун гьелъ их тIамун буго
Гьединабго жо кканин ккола гьаб дир тIехьалъулги
Дун гIумруялъул кочIол зобалазул свералабаздаса самолет гIадин прозаялде вуссине ракьалде воржине хиялазда вукIана
Амма гьава кьерхун аэродромалъ къабул гьабичIеб самолет гIадин щибаб нухалъ гьитIинго ругьунаб пишаялде вуссине ккана
Дир лага дунял сверизе дир ракI кечI ахIизе бижараб батилин букIана кинабго хIукму кинабго дир хIисаб
Дун дирго бекьулаго хутIараб хур бекьизе гIадин хъвалаго хутIараб поэмаялде вуссана
Харбидалъун дица гьудулзабазде саламалъул кагъталги собраниязда кIалъаялги гурони хъван рукIинчIо
Гьеле гьеб мехалъ цо хIурматаб редакциялъул хIурматияв редакторас хIурматияв Расул ХIамзатовин хъван бачIана магIарул оцол тIом гIанасеб кагъат
Бакъалда тIамураб тIомол гIадаб гьаракь букIана гьеб цIвакараб кагъат къакъалеб мехалъ
Амма тIомодасан гIадаб гьуинаб махI букIинчIо
Гьелда хъван бук Iана Нижер редакциялъ хIукму гьабуна гьаб гIагараб заманаялда бахъулеб журналалъул номералда Дагъистаналъул дур мугIрузул улкаялъул бергьенлъабазул гьунаразул церетIеязул бицун цо кинаб букIаниги материал бахъизе
Гьеб хъвалеб форма дуцаго тIасабище 8 бокьани хабар букIа бокьани къиса букIа бокьани макъалаялъул къагIидаялда хъвараб букIа материал букIине ккола 910 машинкаялда кьабураб тIанчил гьумер
Нижеца дуе кьола 2025 къо
ТIокIаб кватIизе бегьуларо
Нижер божи буго
Саламгун Редакторасул зам
Цебе магIарул цоцо росабалъ яс росасе кьолеб мехалъ гьелъул разилъи гьикъулеб гIадат букIинчIо
Амма васасда гьикъичIого ригьин цо гьидалъес гурони гьабун рагIуларо
Нужер хIукму рагIула
Дир хIукму хIажатаб гьечIебищ
Гьедин хIисабги гьабун редакциялдасан бачIараб кагъат дица бесдаласул тIутIураб сагула гIадин бокIниде реххана
Гьоркьоб мех арабго мокъида гIанкIу гIадин къвакъвадана телефон кIалъана редакциялдасан Нижер ругьел щванищ
Щай жаваб гьечIеб
Нижер журналалъул тираж миллионалде гIагарун буго
Гьеб гIурхъаби тун къватIибги цIалула
Мун регIун гьечIони дуе кумекалъе чи витIила
Дурго пикраби гьесухъе кье
гьес кинабго хъвала къачIала рекъезабила
Дица абуна гьалбал рокьуларезул рукьбал рекагийин
Гьесие нодо букIкIарасул я малълъизе я малълъараб босизе инсан ватугегийин
Амма дир жергъен рекъезабизе гьев СалихIилав витIугеян
Дирго дадида г Iоркь дицаго гъелин дир малъаз гIадин дир муть хъасуларин
Гьелда лъугIана хабар
Дун риидал цо моцIалъ хIалхьи босизе дирго г Iагараб росулъе Ц Iадаве ана
БацIил кIалдиб къараб кьагIрида релъун Кьурабазда гьоркьоб буго дир росу
9 Росдал рагIалалда гъугъдулъ буго къан Гъадил бусен гIадаб дир инсул мина
ГIазу бан цIер гуреб цIад бан х Iарщ гуреб ЦIада гIадаб бакIго бугодай унго
Лъабкъоялда анцIго цIараки цебехун мегъ нахъехун кьураби сверухъ берталъе тIохдасан лъимал гIадин тIаде къуларал мугIрулги кьурабиги
Москвалдаса инсуца росдаде дандеккун тахшагьаралъул гIунгутIабазул рахъалъ хъвараб кагъат ракIалдебачIана цIидасан дида
Инсуца хъван букIана Гьаниб Москвалда цIайищ бакуларебин квенищ гьабуларебин я къеда рак чIвалей чIужугIадан йихьуларин я тIалаяхъан беролеб тIагъутIагьур гIадаб кIкIуй бихьуларин я михир гурин тIохда я чIар гьечIин гьаниб тIибитIараб
Гьаз гIачиязе балеб жо жинда лъаларилан цониги магьал раччун унел руччаби рихьичIилан
Гьаниб лъадийищ ячунарей бертинищ букIунареб я зурмил къвакъвай гурила я къолол гьаракь гурила щибго кьвагьигIанхъи гьечIила рехъаде гIачигIадин гIергIериялда гIицIго автомобилал унила
ТIаде вачIарав гьоболасе гIодобги тIамун хъвезе рачIчI хьвагIулеб лълъар баккараб жо дандего чIвачIила
Гьаб магIишаталда бахиллъиларила бухун лъикI ражигун хинкIал щолареб лал тIамизе гIадал гьоцIаби площадалин абун тиризе гьарун ругила
Гьабзазул хIапи гьечIила хIамузул гIергIери гьеч Iила хIелказул ругьунал гьаркьал рагIуларила
Инсуца хъван бук Iана гьанир руччаби чохтIокIаз гьечIого хьвадулила
Гьеб босизе рес гьечIогонищ барахщунищ ругеяли
Бихьинаца тIаргъалилан тIарсал ботIрода лъун ругила
Кьуркьурараб кьагIрил тахтаялъул бухари лъалебцин батиларила
Цоги гIемерал гIунгутIаби рукIана дир инсуца Ц Iада росдаде дандеккун Москвалъул рихьизарун
Гьале дун вачIана гьаниве гьел гIунгутIабазул цIураб кIудияб дунялги сверун
Лъабго къоялъ тирана дун дир гIисинал соназул рагIадалгун дирго гIумруялъул ихалхаселалгун
Рогьалил щубалъ гIурабазда чурана дица дир хIатIал лъараз гуреб иццаз чурана дица дир гьумер кьурабалъан чвахулеб букIана дир черхалде душ кIкIалабахъ хинал ганчIазда гьоркьор рукIана дир полпилал лъаразул ваннаби дир океанал
Къода жаниб къоцIул сверана дица дирго Ц Iада шагьарги сверухълъиги
Щвана щибаб рокъове щибаб цIа сварабги свинчIебги гъасде
Лъимал гьечIел кинияздеги къулун ахIана гьенив дунго вегун вугев гIадин кечI
Лъимал регарал гьулаказдеги къулана
Щвана хабазул занахъе гIодов чIана кверкьовуда кьурдана бертабалъ
РагIана кидаго рагIичIел рагIаби хабарал ракIалдещвана кIочон тарал бихьана цIияб ъана некIсияб
Гьеб кинабго каранлъ жаниб багъаргъана
РакIалдещвеязги пикрабазги самураб квасалъул куназ мерго гIадин вухьвухьана дун
Гьеб мерго бичун гIомо гьабулеб гIадаб хадуб куналги релъун тIанса бессулеб тIадаб х Iисаб букIана дир
Рокьуца гьитIинго кIодо гьавуна КIудияв гIейгун дун гьитIин гьавуна
Дир хъвалеб букIараб рокьул поэма гьанжеги хехаб телалъ сапаралде ахIарав гIадин хъвалаго хутIана
Гьедин букIуна сон хутIараб квен хинлъизабизе рогьалида цIа бакунаго тохлъукье гьалбалги рачIун цIияб квание хьаг хисулел магIарулазулги
Ялъуни берталъ бищун цере гIодор чIарал гIолохъаби чIахIиялги тIаде рачIун нахъияб кьерде рахъун унелъул ялъуни жамагIатчагIи къаси нахъа кIвар бугеб харбиде машгъуллъараб мехалъ каламалъе квалквал букIинчIого хутIизе нахъарукъоре регизе ритIулел лъималазулги
Дида лъаларо гьединищ гьебали амма щибав чи жиндирго пикрабазул къасдазул асаразул чанахъанлъунги ччугIихъанлъунги 11 чотIахъанлъунги вукIине ккола
Ялъуни гьелъул гIаксалда дун дир къасдазеги асаразеги пикрабазеги чанги ччугIаги чуги вуго
Пикраби рачIуна гьикъичIого рачIунел гьалбал гIадин
Гьездаса лъутизе бегьуларо
Бищун гьитIинав гьоболги нилъее бищун кIудияв вукIуна гьев нилъехъе вачIараб къоялъ
Кисаян цIехечIого гьев тахида гIодов вукIинавула гьесие цIа бакуна
Гьедин тохлъукье хъвазе байбихьана дица гьаб тIехь
Гьедин букIуна цо чIваби рекъон ругишали балагьизе магIидаса бахъараб пандур хъинтIамитIур абун хъвалаго бачунаго ахIулаго сордо рогьун батулеб
Яги мадугьалихъе цIа босизе йитIарай яс росасеги ун ячIуней
Ялъуни цо росулъа цоги росулъе хехаб къваригIелалъ витIарав гIолохъанав чапар чода нахъа лъадиги лъималги рекIинарун вуссунев
АбутIалиб Гъапуровас байрамалде хъвараб кочIол гIадаб къисмат ккана гьалъул
АБУТIАЛИБИЛ КЕЧI Дида дунял бихьана Дида гIумру бихьана ГIарцудаса щулияб Пахь бугеблъи бихьана Пахьалдаса къвак Iараб Махх букIинги бихьана
Маххалдаса къвак Iараб Сундуйго чучулареб Чаран батана дида Бищунго щулияб жо
Амма чаранги дуца Биинабуна рокьи
Чаран биинабулес Чиги виинавула
Виарав дун чанцIулго Чаранлъунги вахъана
12 КигIан гьецIокъ кьабараб Пирхана цIа чучичIо
Дида бихьана дунял Мун букIана дир къисмат Кинаб къуват дулъ бугеб Бице бице дир х Iасрат
Дун вачIана ракьалде Дирго рокьул бицине Мун вачIана ракьалде Дурго рокьул бицине
Дурги буго цо ханжар Дирги буго цо ханжар Дурги буго цо пандур Гьедннаб дирги буго
Дида рагIи батичIо Дуда батанищ бице
Дие къваригIун буго Къуватаб рагIи гьанже Пахьул чаран гьабулеб Чаран пахьлъун биунеб
Дагъистаналъул халкъияв поэт АбутIалиб Гъапуровас жиндирго кIалъай гьаб кечIалдалъун лъугIизабуна МахIачхъалаялда гIолохъанал хъвадарухъабазул данделъиялда
Дир кIалъай бегьанищ
ан гьикъана гьес нахъияб къоялъ дида
ЦIакъ лъикIаб букIана ян абуна дица
Щайха дуца дагьаб гурони хъат чIвачIеб
ан гьикъана гьес
ЧIвана ян абуна дица
ЧIвараб батани бигьа гьабун чIван батила
Дур сагIтидаса хъаравул бортун гьечIо ян гьелъухъ валагьана АбутIалиб
Дир кечI кин бихьараб дуда
Дие гIемераб асар гьабуна гIакъилас магIна босила
Сонго щайха дуца абичIеб наялъе гьоц Iо бугин гьеб кочIолъан
13 Абизеян вукIана амма хадув вахъарав критикас кинабго кIоченабуна
Огь лъикIаб иш ракIалде ккун гьеб гьабулеб мехалъ гьоркьоса вахъун критикас дирги чанги кеп хвезабуна
Ц Iакъ устарзабазул дадида гIоркь киб гъолебали бихьизабизе бокьарав чи вукIана гьев
Гьесул бицинчIого бицинищ дуе цо гьадаб дир кочIол ккараб
Цин хъалиян цIалин
АбутIалиб цин валагьана цинги велъана нахъойги цо лъалхъизеги лъалхъун хъалияналъул к IкIуйги рехун жиндирго коч Iол къиса бицине лъугьана Гьеб букIана сон данделъарал карщица к Iал бухIани ахIдолел хIатIада заз къаниги зигардулел г Iолохъанал коч Iохъабазул улбул жеги росазе инчIел умумуз жеги руччаби рачинч Iел хъвадарухъабазда литфонд щиб жояли лъалареб заман
Доб мехалъ дун Абут Iалиб цоцо зурмаги пун пандурги хъван гьоркьогьоркьоб цоцо кеч Iги къватIибе биччан Оскарил ц Iаралда бугеб къват Iалъул бокIнида гъоркьрокъоб пахьул къебелъи гьабулев гъалайчи вук Iана
Гъалаялъ гъудрулхьагал регъон рагIабаз кечIалъ керенрак I регъон зурмагун гаргадун лалабигун кIалъан тIамулеб букIана гьав чияс замана ян абуна АбутIалибица жиндирго маг Iарзул къалазда танхьица т Iугьиллъараб килишги кIутIкIутIун
Цо нухалъ бакъги т Iерхьараб сордоги бач IинчIеб заманалъ дунги цо гьоболги цебегосеб гьалмагъ Москвалъул шишагун цадахъ нижерго подвалалъуб ч Iарбида тIамураб газета сверун г Iодор чIун рукIана
Доб мехалъ нижер гьанже г Iадал жаниб гьури ишт Iолел гурел чармил хунжрул г Iадал щулиял паркъолел цаби рук Iана
Амма закускаялъе щай гурин шишаялъецин мугьал гIолел рукIинчIо
Шишбиги 14 нижеца рикIкIинегIаги гIемер рукIинеян Г Iамирил гIадал гIисинал росулаан
Гьедин цоцо кочIохъабаз жидерго мухъал цIияб къагIида гьабулебан бащабащад гьарун рахъула цо мухъалъул кIиго лъабгоги гьабула килькаялъ план тIубазабулел ччугIихъабаз гIадин
Лъаларо нижер зурмил гьаркьихъейищ пандрил бакънахъейищ дир лалабазищ ялъуни гьитIинго лъараб цIадул кунчIиялъищ ахIарав къотIносан унев цо нухлулав цойидасан дир нуцIида кIетIана
Мадугьалихъ йикIарай къоролалъ даранчIужуялъ можна
ян ахIулеб рагIана дида гьобол жиндихъе вачIунев вугилан ккун
Салам къватIибищ тараб жаниве вачIунелъул
ан гьикъана дица
Асалам гIалайкум бегьилищ
ВагIалайкум салам вачIа балагьилин абуна дица
Жаниве лъугьун вачIана гIункIрукьазде тIадехун гIунтIун къвалал гурарав каранде щвезегIан габур рагьараб хъахIаб гвердеялда жанисан баккараб загьираб гьумерги гьимулаго ц Iуварав узданав гIолохъанчи
Дун Эффенди Капиев вугин абуна гьес
ГIодовчIа Апанди ян абуна ди ца
Финагент ватилин вукIана дун
Гьагъаб сордоялъ нижедаго лъачIого хабаралъ рогьинабуна сордо
Дица бицана Апандица хъвана дица цIалана Апандица хъвана
Дица ахIана Апанди ца хъвана
Махщел бугев чи вукIана
Цо заманаялдасан раг Iана дир кучIдул газеталда рахъун ругин хадуб тIехь бачIана бахъун
Хадуб гьел Кремлиялдецин щун ратана
Хадуб дир цIар ЦIадаса ХIамзатидаги Сулейман Стальскиясдаги аскIоб рикIкIине байбихьана
Дагъистаналъул кочIохъабазул гьанже лъабабилев чилъун гьавуна дун
Хадуб орден кьуна депутатлъун вищана Дагъистаналъул халкъияв поэт абураб цIар кьуна
15 Гьедин эхеде мохъалъ дир гьоко пуртIиялда ине байбихьун букIана
Гьедин Апандица цоялда хадуб цояб гьабун дир гъоркьрукъазул нуцIа рагьана
Дица бицунелдаса дир хIакъалъулъ бицунелъул ц Iадиро бакIлъулеб букIана
Доб мехалъ орденги цIарги цIакъ къанагIатаб ва гьелдалъун къиматаб букIана
Депутатилан аби гурони эл рихьизеги захIматаб букIана
Дидагоги гьеб рецц гудур батичIониян кколеб букIана хъархъилъан къватIибе бачIараб чан чанахъанас чIвараб куцги ракIалдещун
Амма букIанищ Дагъистаналъул Верховный Советалъ ахIулев вугин Тахтаровасул ругьел бачIараб мехалъ дица тIорччол цIураб кверги михъида бахъун бухъизабуна
Верховный Советалъул кIалтIа бан букIана чIухIараб кIудияб битIун хIалтIунгутIи гуреб гIунгутIи гьечIеб сагIат
Гьеб сагIтица цодагьав гуккун дагьалъ кватIун дун цо магIарде вахунев гIадин вахун унев вукIана Верховный Советалъул гъорлъан канлъи бихьулел гIадал болъаздеги къулун
Болъодал лъабабилеб хIокIидаса ункъабилеб хIокIиде хIетIе босулаго нахъасан цояв кIалъалев рагIана дида
Ле киве вахъарав мун
Гьаниве унев вуго
Гьаб Верховный Совет буго
Щиб дуда лъалеб
Дун валагьана гьесухъ
Гьев вукIана тIипалодал лалда бараб оцалда релъарав милиционер
ян гьикъана дица
Дур иш гуро
Дургун иш букIарабани дун гьаниве вачIинароан
Бищунго дие рахIатаб мех дида бахIриги бахIриялда дунги вихьичIеб мех буго
Дун Верховный Советалде ахIун унев вуго
16 Мун гIадинал чагIи унеб бакI гуро гьаб
ГьабсагIат дуде регIун гьечIо халкъияв кочIохъан вачIине ккола
Дун вуго гьев
Ле пахъул къебед дурго подвалалъуве вусса
Мун гIадинал чагIи гурин поэтал рукIунел
Ле кIудияв хIайван ан абуна дица
Мугъ хIулараб хIайван варани ян гьесдеги абун дун тIаде вахунев вукIана
Цевеги кIанцIун гьес чIезавуна
Кумекалъе жиндаго релъарав цогиявги ахIун дун Верховный Советалда гъалмагъир гьабунилан Пушкинил къотIноб бутеб цо бецIаб рокъов жанив лъуна
Гьале дуе Верховный Совет анги абун гьел ана
Гьедин гIемерал бугъбуздаса бергьарав дун дагьаб заманалъ тIехIаб бачица къезавуна
Гьеб цемент тIураб чIарбида дида ракIалдещвана дирго гIумру
Эффенди Капиевас дида гьарун букIана гIолохъанал поэтазул данделъиялда цIализе цо кечI гьабеян
Дица инкар гьабун букIана бажариларин
Амма гьеб рокъоб дихъе бачIана гьаб дица цIалараб кечI
Гьелдаго хадуб цун дица хъвана тIаде щолеб букIараб Октябралде кечI
Нахъисеб къоялъ лъабабилеб кечI дица ургъулаго дихъе вачIана цо лак мацI лъалев чи дидаса сурав босизе
Дун щиван лъараб мехалъ гьев кутакалда велъанхъана кинабго МахIачхъалаялъ мун валагьулев вугин
Дун къватIиве виччана
Лъабго къоялдасан нахъеги ахIана Верховный Советалде
17 Гьаб нухалъ милиционерас дун генераласе гIадин честги ккун виччана
Дица гьесде аскIовеги вачIун абуна Мун варанияли щай гурин варанихIинчI вукIун вугин
Воржине ккани варани хIалтIизе ккани хIинчI
БичIчIана ян абуна гьес
Гьеле дир кечI бижараб куц
Дица тIехь хъвазе байбихьана Дагъистаналъул хIакъалъулъ
Амма нужеца цIараб заманалде дихъан гьеб хъван бахъунаро
Ц Iакъ гIемерал сухъмахънухал руго дица сверизе кколел Нужер гьитIинаб карт Iинисан дир гьалагаб айгъир билълъунеб гьечIо
Жеги замана къваригIун буго
Гьединго ди хъан бажаричIо нужер ичIгоанцIго тIанчида жаниб тIолабго Дагъистан жемизе
Дир гьитIинаб къалмида кIвезе гьеч Iо кIудиял гIедерал гIоралги лъаралги жанире рачине
ХIанчIида рекъараб букIуна би
Дида тIасалъугьа нуж
ГЬАБ ТIЕХЬАЛЪУЛ ПИКРУ ГЬАЛДА Ц IАР ЛЪУРАБ КУЦ ТIагъур цIуне тIаргъикь бетIер бугес
ЦIар цIуне рекIелъ цIа бугес Къварилъи бачIаниги гьаб бухана Рохел бачIаниги гьалда кьабуна
ЦIурмида хъвайхъвагIай Гьасул эмен вукIана ракI чармилав бахIарчи ЧIварав инсул цIар буго цIунизе васасе кьун
Инсул гьунаралъул кечI буго гьасий ахIулеб
Инсул ханжар буго лъун гьаб лъимадул къаданиб
Киниялда хъвайхъваг Iай Нижер гIадатаб рукъалъул мокърукь чанги гуллил босен буго
Гьел руго вас гьавунин рагIараб мехалъ мокърукье кьвагьарал тунчуз 18 гьарурал лъалк Iал Дун гьавун дие цIар кьолеб къоялъги кьвагьун буго дир инсул гьудулас гIодобеги эхедеги
Гуллбуз вас гьавуларо амма гьавурав васасе гIоло кьвагьизе гулла кидаго камугеги
Биччай мугIрузул цIумазда лъазе гьезие цIияв гьалмагъ вачIунев вукIин
Эбелалъ бицана дида цIар лъураб куц
Дун вукIана нижер рокъоб ункъабилеб лъимер лъабабилев вас
ТIоцевесев васасда лъолеб цIар вас гьавилалдего кинабго росдаего баянаб букIана МухIамад
Мискинав дир инсул инсул букIараб цIар
Рукъалда къоно барав къавулъе рачIчI хьвагIулеб жо бахинчIев кидаго юргъан бачIев гъоркьан горде ретIинчIев хьимал бусада гIурав гIумруялъ тохтирасда черх бихьичIев я гьавураб я хвараб сон лъидаго лъаларев дир гъаримав инсул эмен
Инсудасан хъвараб цо гIарза битIараб батани дир инсул эмен цодагьаб гIараб цIаларав вукIун рагIула
МагIарулазул гIадаталда рекъон гьесул цIар цIи гьабуна дир инсуе тIоцевесев вас гьавуравго
Гьеб букIана инсул к Iудияб роххел
Ахилчиги чIаголъун рагIулин гьесул гьаримаб тIохдасан тIокIаб гъеду боржинарин баракат вугев ватагиян абуна ддр инсуда росдал гIадамаз кIиабилев вас гьа вуравго
Ахилчи гьев вукIана дир инсул имгIал
Лъабабилев вас вукIана дун
Дида цIар лъун цIилъизавизе дир инсул гIагарлъиялъул гьудуллъиялъул доб мехалъ камурав чи вукIун гьечIо
Гьелъ инсуца росулъ чIахIиял чагIи ахIун руго гьеб иш тIубазе
ГIодор чIун руго гIадамал къвалакь квер чIварал чIагIдал хъубиги хъатикь ккун
ЧIагIдал хъаба букIун гьечIо бищун кIудияв херав чиясухъ
Гьесухъе цояб рукъосаги ячIун эбелалъ анкь барав дун кьун вуго кодов кквезе
Чанги чагур кодоб ккун яги жергъен кIутIун бакънал рачарав херав лъимер кодоб ккураб мехалъ кинаб кечI ахIилеб дуца
КечI васасе эбелалъ ахIила ясаз ахIила хIанчIаца ахIила хвалчабаз ахIила бахIаралъ ахIила гулбуз гIораз ахIила
19 Бице эбелалдаги улкаялдаги васасул цIар
Дунги кодове ворхун тIадеги къулун кIудияв чияс абун буго ясалда цIар я цIвабзазда я тIугьдузда гьикъун кьолила бихьинчиясе цIар я хвалчабазда я тIахьазда цIехон кьезе кколила
Дица гIемерал цIарал цIалана тIахьазда
Дир тIехьалъги хвалченалъги дида малъана Расулин абураб цIар лъейин
Гьес цояб гIинде къулун Расулилан щурун буго диде кIиабилеб гIинде къулун Ва Расул
абун ахIун буго
Ва лъабабилеб нухалъ гьале Расулилан абун гIодулев дун гIинги зинкIкIун эбелалъухъе нахъе кьун вуго
Цинги гIодор рукIараз дир цIарги тасдикъ гьабун воре щварабилан абун гIупги рехун кIал бацIцIун буго
Щибаб цIар ботIрода лъолеб т Iагъур буго
Гьедин лъуна дир бетIералда магIарул тIагъур
Ц Iакъ бакIаб тIагьур батана гьеб
Щайгурелъул гьелда жаниб дунял бихьарав магIарулас магIнаги мурадги лъун букIун буго
Расул гIараб мацIалъ вакил абураб рагIи буго
Лъил сундул вакил дун
Дир хIисабалда щибав чи дунялалде вачIун вуго жиндирго ракьги халкъги гIадатги миллатги мацIги хасиятги тасдикъ гьабулев документлъун вакиллъун вукIине
Гьелъиейин гьесие цIар кьолеб гьесда тIагъур лъолеб ярагь борчунеб жеги кинидахъго кечI малълъулеб
Цо соналъул сентябралъ дица Бельгиялда дунялалъул поэтазул дандчIваялда гIахьаллъи гьабуна
Гьенир рукIана анцIанцI улкабазул миллатазул вакилзаби
Киназго жидежидер поэзиялъул халкъазул бицана
Гьезда цадахъ гьенир рукIана хIикматал вакилзаби Лондоналдаса венгрияв Франциялдаса эстонияв Америкаялдаса поляк
Щиб гьелда гьабилеб
Къисматалъ гьенире реххун ратила
Дун цо хъвадарухъанасул кIалъаялъ хIикмат гьавуна
Гьес абуна Гьанир батIибатIияб миллаталъул батIибатIиял улкабазул господаби кIалъана
Дун цониги миллаталъул вакил гуро
Дун киналго 20 миллатазул кинабго дунялалъул вакил вуго
Дун кибго гвангъараб бакъ кибго балеб цIад кибго тIегьалеб гьветI
Данделъиялда гьесие хъат чIвана дица ч IвачIо
Дица дунго дунялалъул рокъов киве щваниги чу кьолораб азбаралъул инсул минаялъул гIагараб росдал маг Iаруллъиялъул Дагьистаналъул хасав корреспондентлъун кидагосев вакиллъун рикIкIуна
Инсул росулъе гIагараб Дагъистаналде дун вуссуна дунялалъул хасав корреспондент гIадин
Дихъан бажаричIо дуниялалъе Дирго рахъалъ бицун мугIрузул бицун Дица гьел хулжазда жанир раччана Бичун бажаричIо гьел хулжазул кIал
Дихъан бажаричIо Дагъистаналъе Дунялалъул бицун халкъзул бицун ЦIакъго тIуцал гъуждул рукIун руго дир БакIаб гъамас кинго к IвечIо баччизе
Дида годекIабахъ тIохазда магъилъ магIарулаз гIагарал чагIаз гьикъула Нилъер чиго дандчIвачIищ дова
Нилъерго гIадаб бакIищ бугеб
Нилъер бакIалде ракI лъолароанищ доба
Нилъ лъалищ дозда
Ц Iигьул магIарулал дагъистаниял
Жеги лъикIаб куцалъ нилъедаго лъаларел нилъ дозда кин лъалел
Нилъ цо миллион чи цо дангъур цIураб халкъ кIикъого батIияб мацI
Бице дозиеги нилъееги нилъер хIакъалъулъ росдал гIадамазул мугIрузул кьурабазул чвахиязул
Буссинабе инсанасул мацIалде азарилал соназ нилъер хунжруз бицараб хвалчабаз цIалараб
Рихьизаре нилъер хурдул тIугьдул нохъял
Бице дуца бицинчIони гьеб дуе гIоло Пушкиница бицине гьечIо
Хъвай дур пикраби кагътида хъвачIого нахъе лъун тарал пикраби нахъа кир лъуралали лъачIого рилун ратула
Ялъуни дуцаго хъвачIого чияхъе кьурал пикраби лъималазухъе кьураб 21 тIагIел гIадин тIагIун ратула
Дурго чол хIал дудаго гIадин лъаларо
Бице дуца хъвай дуца
Гьедин абуна дида дица нахъа тарал соназги нухазги хиялазги бихьаралъги рагIаралъги
Росулъа райцентралде Хунзахъе унев мехалъ инсул букIана цогиязда лъалареб жиндирго хасаб сухъмахъ
Гьанжелъаг Iанги гьелда ХIамзатил нухилан абула
Гьеб нухдасан хьвадулаго инсуца ретIунаан гIажаибал тIогьол квацIаби
Хасало бараб гIаздал гьес гьарулаан гIадамазулги чуязулги суратал
Гьел тIогьол квацIаби церего речIана гьел гIаздал суратал церего риана амма гьенисан унаго ургъарал кочIол рагIабазул махI магIарулаз гьанжеги сунтIулеб буго
Гьенир инсул пикрабаз гьарурал сураталги силаталги Дагъистаналда рихьулел руго
Дунги росулъан унаго инсул сухъмахъалдасан хьвадулев вук Iана
Амма росуцояз абуна инсул нух инсуе тейин дуца дурго нух балагьеян
Дун дирго сухъмахъ балагьизе лъугьана
Халатаб гьетIгьетIераб букIана гьеб дир асаразул сухъмахъ
Амма букIаниги дица гьениб бищана дирго тIогьол квацIи
Дица гьениб ургъана тIоцебе гьаб т Iехьги
Гьанже гьаб дир къалмикь буго
Щиб цIардай дица лъелеб гьаб дир лъимада
Кинаб тIагъурдай тIад лъелеб дица тIехьалда
ТIугьдуздайищ цIехеле6 цIвабзаздайищ гьикъилеб гьалда лъолеб цIар
Хвалчабазул тIагъадайищ тIахьазул гьурмаздайищ балагьилеб гьеб
Гуро дица дир чода чияр кьили лъеларо
Дирго бетIералда дунго бетIергьанаб тIагъур лъураб мехалъ гIадаб хIалхьи б eкIунаро
Чияхъа босун лъураб цIар цIар гуро тIокIцIар буго
22 ЦIар лъезе ккани цин лъазе кола гьелда жаниб лъолеб магIна мурад
БетIер цIехечIого тIагъур босуларо пандур бихьичIого чIваби раларо
Щибха дир пандур
Гьеб буго дир росу магIаруллъи
Дагъистан дир пикрабазул босен дир асаразул руссен дир гъансито дир кини
Щайха гьадин гIемер ургъун
Инсул цIар лъимада лъолеб гIадин Дагъистан абун лъолареб щай гьаб тIехьалда цIар
ТIокIаб хирияб тIокIаб рекъараб тIокIаб хIакъикъияб цIар кинаб 6укIинеб
КъватIисел пачалихъазда нилъер вакил рекIараб машинаялда улкаялъул гьитIинаб байрахъ бан букIуна
Дир тIехь дир улка буго
Улкаялъул цIар гьелъул байрахъ буго
Кинаб байрахъ дица гьалда балеб
Хъвадарулев чиясул пикраби щибаб тIанчида щибаб мухъалъе гIоло щибаб магIнаялъе гIоло щибаб рагIиялъе гIоло цоцалъ къацандула
Дир пикрабиги рачIинахъего Женевалда гьоркьор лъолел суалазе гIоло цоцалъ къацандулел министрал гIадин руго тIехьалда лъолеб цIар сабаблъун
ТIоцевесев министрас хIукму гьабуна тIехьалда цIар Дагъистан абун лъезе
КIиабилев министрасе гьеб рекIее гIечIо
Гьес гIундулги рикIулаго бетIер хьваг Iула Бегьиларо
Улкаялъул цIар тIехьалда кин лъолеб
Инсул тIагъур лъураб лъимер гIадин букIина гьеб
Къаси мехалъ хъахIилаб зодихъан лъедолеб хъахIаб моцIрол сурат ралъдада ялъуни лъарада лъедолеб бихьарав дуца гьелдаги моцIан гуреб батIияб цIар абуларогури
Цараца бацIида гъоле тIатIул чедилан бихьизабулеб гIадин дуца гьеб лъидаго бихьизабуларогури
МатIуялъуве валагьарав чиясул сурат балагьарасул гурони дуе батIиясул букIунарогури
Магнитофоналда хъвараб гьаракь 23 гьаркьил бетIергьанасул гуреб батIиясул букIунарогури
Дагъистан бихьизабе гьеб дурго гьинал рекIел телевизоралъ
Дуца гьеб гIемерал соназ гIемерал сухъмахъаз гъуждузда баччана биче гьанже хунжазул кIал
КIоларо бегьуларо ян абуна нахъеги к Iиабилев министрас
Щиб жо Дагъистан мугIрул гIорал иццал ралъад
Халатал гIасрабазул тарих
Дир ракI географиялъул карта гуро ялъуни дун Дагъистаналъул карта бахъулев гьечIо
Дагъистан дие географиялъул гIорхъабаздаса гIатIидаб буго
Дица гьеб пикрабаз киназго дунялалда балагьана
Дица гьелъул историкас гIадин г Iасруялда хадуб гIасру гьабун иргадулаб низамалда гуро бицунеб
Дир тIехь учебник гуро
Дица вакал рекрекула цоцалъ журазарун жул гьабула
Гьеб киналго дагъистаниязе гIаммаб цо буго
Амма живживасул буго жиндирго хасаб Дагъистан
Дирги буго дирго Дагъистан
Дида рагIараб дида лъараб дида бичIчIараб дида бихьараб дица ургъараб дица ахIараб ахIулеб дир гуреб лъилго гьечIеб дун вохараб дун пашманаб Дагъистан
Дида гIадин рогьалил макьилъ бихьичIеб рикIкIадал сапаразда цебе тIамичIеб дир Дагъистан
Кисловодскиялда санаториялъул палатаялда хIалхьи гьабулел рукIана ниж
Палатаялъул гордухъанги валагьун щивасда бихьулаан кIибетIераб даим гIаздалаб Элбрус
Узбекас абуна Цоцо хъатикь пулавалъул цIурал цоцо гъудрулгун вачIунаго чIун хутIарав херав Бухариялъул чиясда релъуна Элбрус
Машгьурав Тагорил рокъоб Калькуттаялда дида бихьана кибниги дунялалда букIинчIеб гьечIеб хIанчIил сурат
Дилъги буго дирго хIинчI цогиязулъ гьечIеб дирго Дагъистан
Гьелъ тIехьалда цIарги мухIканлъиялъе Дир Дагъистан абун лъезе ккола
24 Дир Дагъистан гьедин хъвана дица тIехьалъул жилдазда
Гьелдаса лъицаго инкар гьабичIо
Амма цойидасанго трибуналде бахана борхун квергун дир цIияб щаклъи цIияб пикру дир лъабабилев министр
Дир Дагъистан дир мугIрул дир гIорал
Гьеб гIемер лъикI
ГIумруялъ чи общежитиялда тIуваларо рукъ ккун вахъинеги ккела
Дагъистан дир гъансито
Ц Iа бакун бугищ гьеб гъастIа
Дир кини лъимер бугищ бущун дуца кIикIулеб киниялда
Киб бугеб идея пикру
Дуда тIехьалда лъураб цIаралъулъ цIоробералги ран балагьаниги бихьулеб гьечIо идеяги пикруги
БукIине ккола цIар Дагъистаналъул къисмат хасго гьелъул жакъасеб къо хъатиниб жаниб лъун бихьизабулеб
Машгьурав гIакъилав Сулейманида гьеб лъалаан
Гьес абуна Дун я лезгиязул я Дагъистаналъул я Кавказалъул поэт гуро дун советияв поэт вуго
Дун гIемераб бечелъиялъул хважаин вуго
росу магIаруллъи Дагъистанилан вуго
Гьенисанищ дунял байбихьулеб
Киб бугеб идея
Дуца ургъана лъел киб бугеб ханжар
Дуца ургъун буго керен киб бугеб рагIи
Дуца ургъарал берал баянаб идея гьечIони жаниса чагъир цIцIурал цIолбол гаразда релъуна ян гIодовчIана къвалакь ккун киналалиго риццатал тIахьалгун чIахIиял цитаталгун дир лъабабилеб пикруялъул министр
Гьев валагьана цогиязухъ цо рагIи гьезухъан бахъун бажарилареб гIадин
Хунзахъ райкомалъул чуял хьихьулев вукIана Михаил абун цо чи
ХIакъикъияб эбелалъ къураб цIар гьесул МухIамад букIана
Амма гьев граждан рагъазул заманалда кивалиго рикIкIаде ккун гьелдаса нахъе киназго Михаил абун цIарги хисун вуссана росулъе
Инсуца ХIасаница гьедин вас вуссараб мехалъ чигIи тIаса хьваравго гьесда абун буго 25 Вай дур эбел хвад
Дурго цIарни хисун букIа абе дир цIар хисизеги ихтияр щиб Григорьевич абун
Амма кигIанго эмен вагъаниги гIадамаз гьесда Михаил Григорьевич абуна
Михаил Григорьевич кIудияб лъаялъул бетIергьан вукIинчIо
Амма киназго цIакъго партиялъулавилан абулаан
Цо нухалъ ГIарани хъалаялда гьоркьохъеб школалда дун цIалулев мехалъ гьенив вукIарав нижер учителасе Хунзахъ райкомалъ цо вацгIаласул лъаларо чIужуялъул инсул лъаларо происхождение бахчунилан выговор кьун буго
Выговорги баччун ракI унтун Хунзахъа рокъове вачIунев гьев Михаилгун цадахъ ккун вуго
Михаилица гьесда абун буго Выговор кьун тезе бегьулароан
Кинав коммунист мун кколев
Коммунистас гIунгутIи бихьани вацаздасан чIужуялдасан живго инсудасан ва жиндаго т Iасан райкомалде хъвазе ккола
ВахI ан абун буго гьасухъги валагьун учителас мунги цIакъго партиялъулав рагIула
Гьадаб КьилимегIер дуца гьанжелъагIан битIизабичIого кингIаги тараб
Дуда кIалъан пайда гьечIо ян гьев батIияб нухалъ ун вуго
ян ахIдон вуго Михаил
Кивехун унев мун ватаниги дун гIаксалда кколеб нухалъ унев вуго ян абун буго учителас
Дун коммунизмаялде унев ватани мун гIаксалда а ян абун буго Михаилица Коммунизмаялде мун унев ватани дун гьенивеги дуда цадахъ вилълъинаро ян абун буго учителас
Гьев рагъда хвана
Михаилил хабар дида рагIичIо
Литератураялъулъ гIемерал дандчIвала дида цIакъго идеялъулал Михаилал
Гьале цояс цо вехьасде хъвараб кочIодасан мухъал 26 Машгьурав гIиял вехь гучав Асланбек ГIиял раче дуца коммунизмалде
Яги цо райкомалде бач Iараб гIарзаялъул кесек Дир чIужуялъ Краткий курс киг Iан дица жигар бахъаниги дагь цIалулеб буго
Гьарула райкомалда гьелъие тарбия кьейилан
Цо заманалъ Дагьистаналъул хъвадарухъабазул нуц Iида хъван букIана Марксизмленинизм лъик Iаб куцалъ лъаларес гьаб нуц Iа рагьуге
АбутIалиб Гъапуров гьебги ц Iалун рокъове нахъ вуссун вуго
Гьадиназда кIалъан пайда гьечIо
Дир пикрабазул лъабабилев министр гIодовчIаравго трибуналде гIедегIичIого гIодобе биччан бахана цойги пикру
Гьелъ абуна Бициндал тIекъав лъала вилъимдал рекъав лъала Дурго хараб гIеларин хадуб дирги те базе
Жибгожибго биччани ябу чуги бергьуна Бегьиларищ дицаги дагьаб калам гьабизе
Щиб жо тIехьалда лъолеб цIар
Гьеб буго гьелъул тIагъур
Идея тIаргъида гуреб букIунеб тIагъур лъураб ботIролъ букIуна
Идея лъималахъе кьолеб дахIа гуро гьеб тIехьалъул жилдазда гуреб жаниб букIине ккола
Бищун ахиралда абизе бегьулеб рагIи бищун цебе абизе кколаро
Гьадинги нилъ гIедегIула орденал рикьизеги орденал кьезеги
Ханжар къо ккечIого къватIибе бахъун щай лъалиниса
Вас гьавураб мехалъ гьесда цIар лъураб мехалъ гьесул лъикIаб чIаголъи букIине унти гIазаб гIумруялъ гьесда лъангутIизе гьесул каранда сабаб бала
Амма сабаб бала бихьулареб ретIараб парталалъ бахчараб васасул каранда
Гьеб сабаб гIадаб жо буго идея
Урбаялъул ахада букIуна гьуинлъи
27 РакIалда бугищ Бомбеялъул ах
Гьелъул берцинлъи беричлъи кидаго бечIалареб ах
Ахикь ракьулъ кьалбазда гъоркь букIуна гьеб лъалъалеб даимаб хIор
Гьедин гъварилъуда букIуна идеяги
Лилияна бидул лъалкIалги гьарулаго партизаналъе араб ганчIазул гIор
Нилъ гьел ганч Iазда гIодорчIана
ГIурул гьаракь ганчIазда гъоркь гъварилъуда букIуна
Гьеле гьединаб карачелал рихьулареб хъуди рагIулареб гIор буго идея
Идея надалда хъван букIине кколаро
Гьеб щиб кколеб
ан данде чIана лъабабилев идеязул министр
Дур хIисабалда тIад лъураб тIагърида чалма бухьаниги цIва баниги батIалъи гьечIебищха
Дур хIисабалда каранда базе багIараб орденги чIегIераб хъанчги бокьарабищ бегьулеб
Идея гьеб пионераз горбода бараб багIараб галстук буго
Кинаб ишалъе хIадурал ругелали бицун гьез кверги борхула
Дур тIехьалъул мухъал кинаб ишалъе гIоло хIалтIизе хIадурал ругел
Идея байрахъ буго
Гьеб бахчизе бегьуларо борхун кквезе ккола
Идея гьеб Пикассол микки буго Япониялъул ясалъ къотIулеб къункъра буго моцIрода нилъеца хъвараб цIар буго
Гьелда инкар гьабурасул лъади чидае агиян абула дица ян вахъана пикрабазул кIиабилев министр
Амма дуда идея батIаго ВатIан батIаго бич IчIулеб буго
Гьеб кIиябго кIийихъе борлъараб цого лълъар буго
Дуца абулеб буго мун я маг Iарулав я дагъистанияв я кавказияв гурин мун советияв чи вугин
Дир хIисабалда дун магIарулавги вуго дагъистаниявги вуго кавказиявги вуго гъелдаго цадахъ советиявги вуго
Советаз идеялъ дихъа дир мацI дир миллат дун вижараб бакI дир ВатIан бахъуларо
Гьелъул гIаксалда гьеб кинабго тасдикъ гьабула берцин гьабула бечед гьабула гучлъизе гьабула
Дир гьитIинаб ВатIаналъ гьел кIудиял идеяби тасдикъ гьарула гьитIинаб лъел къатIраялъ кIудияб бакъ гIадин гьитIинаб кIулалъ рагьулеб кIудияб гъамас гIадин
Гьедин гуребани идеялъеги 28 ВатIаналъеги гIоло гIадамал цадахъ рагъилароан
Дун дунялалде Дагъистаналъулги дирго идеязулги кIиязго цадахъ витIарав цого вакил вуго
Работаю по совместительству но вовсе не на общественных началах
Дуца абулеб буго дуе дуниял Кремлиялдасан байбихьулилан
Дица абулеб буго дие дуниял дун гьавураб гьитIинаб лъар цебесан унеб магIарул росулъанги Кремлиялъул кIалгIабахъанги кIиялъусанго байбихьулилан
Гьеб буго дир цIумалъул кIиябго кваркьи дир кIиябто бер кIиябго гIин цоцадаса дица тIечIеб дир цо кечI
Гьеб буго дир пандрил кIиябго чIва
Щайха гьедин батани цого бохида вилъиме хIисаб гьабураб
КIиялъего гIаммаб цIар гIахьалаб цIва гIадин щай кенчIезабулареб
Гьеб цIар гьеб цIва дица кибго балагьана
Балагьана философиялъул хIисабазул хIикматазул Индиялда
Цебесеб Дагъистан батана жакъасеб батичIо Гьанже Дагъистаналъул гьаракь рикIаде рагIулеб буго
Гьеб кьурабалъ дандерижиялъ гуребги кIудияб улкаялъул эфиралъги такрар гьабулеб буго
Балагьана буддаязул храмаз цIураб къоло кIиго даруяб лъим чвахулеб Непалалда
Гьеб жеги лъадаричIеб алмас гIадин буго
Дагъистаналъул алмасалъ чанги цIер къотIана
Жеги тIубан къватIибе бахъичIеб ханжар гIадин буго
Балагьана Америкаялда Канадаялда
Гьел цIаралги рекъоларо
Балагьана Ангилиялда Испаниялда Италиялда Япониялда кинабго дунялалда
Кибго батичIо гьечIо
Амма цо нухалъ январь моцIалъ дун щвана Дубровники абулеб Югославиялъул цIакъ хIикматаб шагьаралде
Кьурул сиязул гьабураб гIадаб гьелъул къватIал болъабазда ялъуни кIкIалабазда релълъона
НекIсиябгин гьанжисеб гьениб цолъун буго цевесев партизанги гьанжесев студентги г Iадин
Цоцо мина битIахъе нохъоян ккола
29 Шагьар Дербент гIадин гучаб борхатаб хъалаялъул къедалъ къан буго сверун
Дун кьурул сиязде вахунев гIадин къваридал къадазул болъабахъан чIахIиял къадазул бутIрузде вахана
Гьел къадазул бутIрузда цоцада аскIоб гьоркьоб манзилги тун кьурда эхетарал имамасул муридзабазул берал гIадин букIана кIикIи гордо
Гьел гордабахъан ралагьарал цере чIарал гIадамазул гIебал мугъаз рахчун рукIана
Гьезул гъуждуздасан балагьун бихьизе кIолеб жо цIакъго гъаримаб гъадил рагIад гIадаб мукъсанаб бук Iана
Хадур гIадамалги нахъе ун гьеб гьитIинаб гордухъан дие валагьизе щвараб мехалъ дун гьакIкIан хутIана вохараб пашманлъиялъ ялъуни пашманаб рохелалъ
ГьитIинаб гордухъан дида цебе январь моцIалъ бакъукь кенчIолеб буго беричаб бечедаб батIибатIиял кьеразул кIудияб океан
Гьелъул карачелал руго кьурабазда рагъулел
Гьел карачелабалъан лъедон унел руго нилъер росаби гIадинал гуми
Гумузда руго гIадамал
Дида хIисаб гьабуна гьединаб гуриш дир Дагъистан дурги къисмат бугебилан
ГIемерал гIасруаз гьаб дунялалъухъ хIатIазул малъаздаги чIун чияр гъуждуздасан балагьана мун
Ахирги гьитIинаб гордухъан дуда гIатIидаб дунял бихьана
Гьеб дунялалде дурго чIухIигун дурго гIадатгун гIамалгун кечIгун бачIана мун
БатIибатIиял поэтаз батIибатIияб заманалъ батIи батIияб сипатсурат гьабуна дур халкъазул къисматалъе
Машгьурав МахIмудица цоцаде чвахулел гъорлъе жураларел лъаралин цоца де щапулел данде щоларел тIугъдулилан абуна дур халкъазде
Гьанже мун лъарал цолъараб дир кьерал гIемераб гIор дир берципал тIугьдузул квацIи дир Дагъистан
Мискинав Батирайица бокIнилъе рехун тараб мискинасул сагулайилан абуна дуда
Цогияс лъицаяли ракIалда гьечIо ганчIазул къвачIаян абуна дуда
30 Дир инсуца гIемерал хъачагъаз хъамал гьабураб дур тарихги цIалун гьекъолдухъабаз цоцахъе кьолеб лълъарилан абуна дуда
Дица жакъа дур кIудияб къисматалъул хIисабги гьабун кIудияб океаналде рагьараб гордо ян хъвалеб буго дур каранда бараб сабабалда
Гьедин лъолеб буго гьаб тIехъалъул цIар
Биччан те гьеб букIине тIокIцIар
Лъала гьеб цIар цо Дагъистаналда гуребги гьелъул гIемерал мадугьалзабаздаги гьудулзабаздаги лъезе бегьулеблъи
Риччан те ракI гIахьалал цIар г Iахьалаллъунги рукIине
Гьелъулъ гуро иш бугеб
Иш буго гьоб цIар лъицаго хIадурлъичIеб дицаго балагьун дидаго батараб букIиналъулъ
Гьедин бана тIаргъида цIва Гьедин рекъезаруна пандрида чIваби
Гьедин хуна рукIкIада кун
Гьедин тасдикъ гьабуна Женевалда дир пикрабаз гьоркьор лъолел суалал Повестка дня
ГIемерал миллатазул МахIачхъалаялда чанги батIиял хабал руго гIурусазул жугьутIазул эрмениязул дагъистаниязул ва гь
Цоцо цIакъго партиялъулаз киналго активазда кIалъай гьабула гьеб нилъер заманалда бегьулеб жо гурилан
Гьез бихьизабула Дружба народов абурал гIаммал хабал гьаризе
Гьаб ахираб заманалъ гIаммаб хобцин гьабун лъикIан руго гьал
Цо хъизамалъул лъимал абун цIарги лъун
Гьелдаги къокълъун чIечIого цо гIоркьилас абуна жиндир умумуз как балаанилан жив коммунист 1937 соналдаса нахъе КПССалъул член гъел рукъарал хабалазулъе инарилан
Ва амма ана гъарим
Цо дир гьудул поэтас Москваялда жиндирго рокьи ккарал руччабазул бицунеб мехалъ кидаго абула 0гь йигей лъикIай гIадан 1937 соналдаса нахъе КПССалъул член ан
Партиялда гьечIезухъ дун валагьуларо 31 Блокноталдаса цоги хъвайхъваг Iаял Ракьа гьечIеб гьанал пайда букIунаро
Бархъалисезул бищун лъикIал хъуби гьагьил тIинда рук Iуна бищун ахадегIан
ДаранчагIаз бищун къиматаб бищун цебе босеян цебе баларо къо щвезегIан бахчун букIуна
Пикру тIехьалъул чохьониб букIине ккола чиясул ботIрониб букIине ккола
БотIрониб пикру гьечIес тIехьалъул бутIрузде бачуна гьеб
Гьединаб пикру релълъона Америкаялъул рекламаялда Америкаялъул киноялда ялъуни тIахьазул жилдазда тIад щибго ретIараб жо гьечIел гьайбатал ясазул васазул суратал цоцазда хурхун рекIуна
Халгьабизеян жанир раккидал гьениб щибго релълъараб жо батуларо
ХIамулги къваригIун къадруги бокьунан абула гьединал гIадамазда маг Iарулаз
ГЬАБ ТIЕХЬ ХЪВАЛЕБ КЪАГ IИДА Кидаго лъалиниб кьижараб ханжарги ханжар гуро
Кидаго гъасда вегарав бихьинчиги бихьинчи гуро
ТIехьалда хъвайхъваг Iай
РукIкIада кунали ххунин Кинаб чухъа букъилеб
Чагрида чIвабини ранин Кинаб бакъан бачинеб
Гьале чода т IикъвамагIал чIван рахъана
Дир инсуда релъарав цо херав чияс узденгалъуб хIетIе лъезегIан гьебги ккун дун рекIинавуна
ГьитIинай ясалъ дихъе цIал бегьана
Лълъел 32 гIеретIги цIун дир эбелалда релъарай магIарулай нух битIагеян данде ячIана
Росдал цо гордухъ цо дир гьудулалъ чирахъ бакун тун бугоан гьаб канлъи кIочонгеян мун вуссинегIан гьаб свине жинца биччалароян
МугIрузде нахъе дун тIерхьинегIан тIохде яхун чIарай дир эбелги гор духъ бакараб чирахъги дида рихьулел руго
Цебехун буго гIатIидаб дунял цин цIвабзазул цин накIкIазул цIураб зоб
Лъалхъе барти лъалхъе Нахъ балагье цо Нахъехун хутIанин хирияб росу
Билълъа барти билълъа Нахъ балагьун щай Нахъеги батила хирияб росу
Кин киве дун вилълъинев
Кин гьаб тIехь хъвалеб
РатIлица чийилан чоца багьадурилан абула магIарулаз
Дида гьеб кици кигIанго берцинаб букIаниги битIараблъун бихъуларо
Щайгурелъул цIиркъил тIомалда гъорлъ гурелги тIутIурал хъурчулъги ратула чархида гьанжегогьанже рекIинарурал хунжрул гIадал бахIарзал Щайгурелъул цоцо цIакъ лъикIабин ккун тIасан балагьун бищараб харбуз хъвалхьараб мехалъ цо нухалъ гуро дица расги букаричIеб гъванща хъасараб
Щай гурелъул чан нухалъ яс хъамизе араб мехалъ тIад бараб юргъаналъулъ жемун гьелъул эбел хъамун ятарай гIолохъабаз ясилан ккун
Дида абуна цо унсоколосес эбелалъул эбелцин хъамун ятанин
бицинин нужее цо хабар
Халатаб гьечIелъул бегьани кIиго
Цо нухалъ дун ахIун вукIана рикIкIаде росулъе берталъе
Лъабго къоялъ росдал гьоцIиб зурма къвакъвадана къали белъанхъана чагъана ахIана аргъан къиркъидана пандрида тIармида бакънал тIамуна кванана гьекъана пуна кьабана
Кьурабаз гьеб кинабго такрар 33 гьабуна
Гьениб росуго кьурдана
Гьенив гIемерав свердун дир хIатIаздаса жеги хIур тIагIун гьеч Iилан ккола цоцо мехалъ
Ахирги лъабабилеб къоялъ магъушас лъазабуна гьабсаг Iат бахIаравги бахIарайги кьурдизе ругилан
БахIарай лъабго къоялъ букIнида гIодой кIусун йикIана казахазул антологиялъул жилдал гIадаб чIухIараб дарайкатаналъ гьумерги бахчун гьайбатаб т Iогьолаб симсал халатаб шалги ботIроде рехун
Дие цебего бокьун букIана бахIаралъул гьумер бихьизе
Гьале кьурдизе яхъана киналго тIаде рахъана
Гьелде тIохдасан кампет гIарац бана
Черх гьелъул гъиргъизазул эпос Манас гIадаб завалаб залимаб букIана
Гьале бахIаралъул гьурмадаса пардав борхана
Гьаб щиб жо
ТIубараб рузил рагIад йиго
Расги батIалъи гьечIо чурулъа бахъараб катида
Цояб бер Болъихъ цояб бер Хунзахъ бугилан кколаан
Гьадингоги цоцадаса барщарал гIадин батIибатIияб рахъалде ралагьарал гьезда гьоркьоб бижун буго мегIер гуреб тIубараб кьилимегIер
МагIарзукъалазул тIогьиб бакI тIурун унеб чаниде ишан босараб тIункIил кIал гIадин букIана цояб рахъалде кIичIун
КIал гьаюраб мехалъ букIунцин батиларо
Килищ тункун бахъараб буго гьитIинаб
Гьурмаде гIеретI лъим тIуниги тIинкIцин гIодобе ккелароан тIаде рахъиялъ басиналъ
ЦохIо бегьулеб жо нилъоги нодоги букIана
Амма гьелъ хвасар гьабулеб букIинчIо бахIаралъул сурукълъи
БахIаралъ пардав борхун хадуб гурони бертадул рохалилъа нахъе инчIо дун
Пардав борхун балагьизе ккола тIехьалъухъги
Гьеб пардавалъул бицунаго дида ракIалдещвана цойги хабар
Цо сон букIана кинаб сон букIарабали ракIалда гьечIо магIарул руччабаздехун лъикI балагьиялъул иш цIакъго борхизабун ккураб
Лъадуда кIалъазе росал хIинкъараб
Гьей йиччани вачун райкомалдегун воркьулеб жалго райкомалги гIадлу тамах гьабулеб бугилан выговораз 34 цIураб бихьинчи гIеретIги босун лъетIе унев гьечIилан гIайибал гьарулеб гIачи руччабаз гурони речIчIизе бегъулин абулеб
Гьеле гьеб соналъ цо милициясда МахIачхъалаялъул базаралда даран гьабулеб пардав тIад бигъараб цо гIер гIанасеб рижи бихьун буго
Цин тун буго чIужугIаданалда кIалъан лъикI гурин
КIиабилеб нухалъ тун буго тIокIалъ йихьугеян лъазеги гьабун
Лъабабилеб нухалъ гьукъараб даран гьабулей ятарай гIаданалъул гьес кинабго бича хисулеб жо бахъун буго жинда хадуй йилълъайилан гьелдаги абун
гьабулеб зулму бихьизе балагьеян гIодулаго ахIдолаго щун йиго гьей милицаялде
Милицаялъул начальникасул балагъидал цо цIакъго чIахIиял хьитазда чакмабазда бер чIван буго
Гьаб жо иццул лъар батизе гьечIин щаклъарав начальникасда
гьурмадаса пардавги борхун балагьидал живго гьалил гул гIадав вухь вухьарав кьурда бижараб хIет гIадал михъазул бихьинчи ватун вуго хьуцIилъан къверкъ гIадин балагьарав
Цоцо форма гьадинаб инжитаб дараналъе гIологи хIалтIизабула гьунарги лебаллъиги чIухIиги дагьал художниказ
Блокноталдаса Дагъистаналда гьабсагIат цебе букIараб миллияб форма ретIел цIияб гIелалъ гIодобе рехун хисулеб буго
Гьеб ратIлилъ ансамблеялда артистал гурони къанагIатги чагIи хьвадулел гьечIо
Цоцо росабалъ бертадул къояз дандчIвала гьел
Амма цояз цо балагьун ретIун цогиязул рее гьечIого гьеб форма лъугIулеб буго Гьединаб сурат буго цоцо поэтазул
Дир рахъалъ абуни дица кучIдузулъ миллияб форма бахъиларо инсул чухъа бахъаниги
Дун вуго жакъасеб къо
Дир кечI буго азарго сон
Азарго соналъул форма букIине ккола гьелда
Гьединал мисалал нуснус ратила
Амма гьадинан некIого цIураб гIертIинибе гIемераб лъим тIеялъул гамчIидаса тIотIоегIанги пайда букIинаро
Вакъараб мехалъ бухаритIагъур кигIан базабуниги кеп 35 букIунаро
КигIан берцинаб гьабуниги буртинадул хонжроца гIакаоц яги чахъуни щиб гIанкIудал тIинчIцин хъун бажаруларо
ЯсикIабазул бертин гьабунилан лъимал гьаруларо
Лъималазе хIулиялъ гьабулеб сунат букIунаро
Гьеб буго хIилла
Дица дир цIалдохъанасе хIилла гьабиларо
Ансамблалда артистаз гIадин къачIараб лъелалда жаниб цIулал ханжар лъеларо
Амма букIаниги хонжроца лъелалъе баркала кьун буго мун букIинчIебани жинда некIого кьаву чIвалаанилан
БахIарчиясул чол горбода лъадуца гвермендо бан буго чабхъадаса росулъе сайгъаталгун нух битIун вуссараб мехалъ
Гьунар гьечIеб мацI бегIераб пикруялъеги гьагаб бацI буго
ЛъикIаб гьокоги гьалагал нухаздасан бачани ахаде кIкIалахъе гирун уна
Европаялъул костюмалда Кавказалъул ханжар борчарав балагье гъосухъан лъималазги вихьизавула
Чода хIамил тIенкел тIамуларо хIамида чол кьили лъоларо
ШагIил буртаби гьаруларо буртинадул хъубиги рукIунаро
ЛъикIаб кечI квешаб бакъаналъ мукъулукъги ккун гъанкъула
Бигьаго хъварал асарал цIализе захIмалъула зах Iматго хъварал асарал цIализе бигьалъула
Квешав рат Iлил устарас лъикIаб ххамги партал букъулаго хвезабула
Гьунаралда рекIарас бархъалисесул чу киналго нахъа тун цебе бачун буго ва гьелъул горбода гор бан буго
Жиндирго гъаримаб чода шагIил хъубиги лъун магIарул росулъе щун вуго бархъалисев
Гьеб къоялъ росдал майданалда тIолго магIарухъан рищун рачIарал рекIарал ракIарун рукIун руго чуял риччай гьарулеб къецалъул байрамалде
Чуялгиха кинабго тIалъиялда машгьурал рукIун руго
Жидерго къачIарал чIухIарал айгъираз ракI гъурал гIанчIал гIолохъаби бархъалисев ваккаравго гьесие махсара гьабун гьесда релъанхъизе лъугьун руго
Гьаб дур хIамаги биччан лъикI гурищ бекеризе
Нижеразул нагагь тIухъби рортани гьел рищизегIаги букIинин
Цоял гьагьаян цоял гьугьуян гьесда гIемерал релъун руго магIарулал
Бахъанила бархъалисесул ццин гьагьалги рахъун гьев чоде ваханила киналго ралагьарал цоял хIикмат гьарун цогиял тIад релъанхъулелги тун гьесул чоцаги гьесги рекерилалде квачIида чIун расандулел айгъиразда аскIоб бакI ккурабила
Цо кIиго лъабго риччан танила чуял
Цо свери кIиго свери лъабго свери
Бищун нахъа буго бархъалисесул чу
Балагьухъе гьев гIедегIулевги гьечIо цогидал гIадин
Релъанхъулел руго гIадамал
Ункъо све ри
Цере гIедегIун рачIунел рукIарал чуял гIетIуд рецIцIизе лъугьана гьезул хьалбал рекIаразул бохдуз бутIрул тIилаца рухулел рукIана
Амма чуял тIадеялдаса тIаде сваквалел хIинцлъулел рукIана
Анкьабилеб свери микьабилеб свери
Бана бархъалисес жиндирго чода цIал гьеб цо тун кIиго тун лъабго тун анцIабилеб ахираб сверуда киналго чуяздасаги бергьун бищун цебе бачIун буго чIчIалде
Гьедин гIемераб ккола гIумруялдаги литератураялдаги
МагIлисес абун буго вазуневги вазунаревги чи чабхидасан ваккаравго лъалилан
Кубачияс абун буго меседги месед гурин устарасул кверал меседил гьечIони
Гьадингояб хIатIулги хIикматал хъуби гьарула бархъалисез
Бищунго гIадатиял рагIабаздасанги гIажаибаб кечI гьабизе бегьула
КIудияб гIумруялъулги гIемерал нухазулги материал буго дихъ
Кин дица гьеб данде бачинеб
Кин мугIрузул гIемерал лъимал авлахъалда цо рахънисан рачинел
Кин дица хъвалеб
37 Дир вуго цо гьудул дагъистанияв цIакъ дагъистаниязда гьоркьоб къанагIатаб гIамал бугев
Гьес киве кканиги чIечIого чIужу еццула
Гьеб сабаблъун гьесда цIар лъун буго ц Iакъго культурияв дагъистанияв абун
Литератураялъул рахъалъ къацандулеб мехалъ гьес цо нухалъ абуна Дида литература дагь лъала амма дир Зинада гьел литературиял мазгьабал методал школал азаргоялдасаги цIик IкIун лъала символистал футуристал имажинистал романтикал реалистал
Дун щуго соналъ я цеветIурав вукIинчIого я тIукъби рищулев вукIинчIого цIалана литинституталда
Дида ЗинадагIан гIемер гьеб гIелму лъаларо
Дица тIехь хъвалеб мехалъ кидаго гьелъул пикруги гьабуларо
Дие рокьулелги рокьуларелги литературиял школал гьечIо рокьулелги рокьуларелги хъвадарухъаби устарзаби руго
Блокноталдаса Литературияб институталде лъугьунев цо магIаруласда экза мен босулеб мехалъ профессорас гьикъун буго Кинаб батIалъи бугеб реализмалда ва романтизмалда гьоркьоб
Гьес жаваб гьабун буго Реализм гьеб буго цIумалда цIум бугилан аби романтизм ккола хIелеко цIудул борхалъиялде бахинаби
Велъизеги велъун профессорас гьесие зачет лъун буго
Дицаги гьаб тIехьалда чуялда чуйилан хIамида хIамайилан хIелкида хIелекоян абила
Машгьурав Тагорил вукIана Тагоридаса гьунаралъул рахъалъ нахъе ккечIев вац
Гьев вукIана Бенгалиялъул литературияб школалъе мутIигIав гьелъ малъухъе ахIухъе хIалтIулев
Тагор живго вукIана 38 школа
Гьес жинцаго ургъана жиндиего дунялалда гьечIеб букIинчIеб хIинчI
Щивасул букIине ккола жиндирго хIинчI жинцаго бетIер лъолеб къандалъо жинцаго цIа бакунеб гъансито
Чияр чода рекIарав хекко гъоркье вортула
Чияр пикраби чияе те
Дица гьаб тIехь хъвалелде гьелъие гIоло цониги тIехь цIаличIо
ЦIаларазулги щибго хIисаб гьабичIо
Дида кверщел гьабуна дир пикрабаз хиялаз ракIалдещвеяз дида бихьаралъ дица ургъаралъ дида рагIаралъ дие бокьаралъ дие рихаралъ
Гьаб тIехь дун живго вуго
Дица гьеб бихьизабизе ккола
Дун магIарулав вукIин дир рукъ магIарул рукъ букIин дир ракь магIарул ракь букIин дир мацI магIарул мацI букIин лъазабизе ккола дица гьаб тIехь цIалулезда
Литература релълъона кIудияб пандрида хъвадарухъаби гьелда рарал чIвабзазда
Щибаб чIваялъул букIуна жиндирго гьаракь
КIиго чIва буго цебесеб магIарул пандрида
Жинца лъабабилеб чIва банилан абуна дир инсуца
Диеги бокьун буго гьеб гьайбатаб пандрида дирго хасаб чIва базе
Цоцо сихIирав чанахъанас гIадин чундулги базаралдаса росун росулъ рохьор ккунилан дица рецц гьабиларо диего
Цо чанахъанасда цониги кIкIалахъ кIудияб чан батанилан рагIани гIолохъанал чанахъаби киналго гьенире рортула
Гьеб заманалъ хIалбихьи бугев чанахъанас батIияб бак Iалда ккола дагьабги кIудияб чан
Цинги гIолохъаби гьениреги рортула
Йохъ гьел чанахъаби гуро чияр гудраздаса бикIизе жо бокьарал руго
Гьедин рукIуна цоцо хъвадарухъабиги
Дир чан Дагъистаналда магIарухъ буго
Руго цоцоял лъади ячараб мехалъ якьадалда эбелиланги абун эбел кIочон тарал хIанчIаца гIадин хинаб бакI бихьун ватIан хисулел
39 Хъвадарухъабазул гьелдаса сурукъаб щибго гьечIо
Эбелги йокье якьадги хиралъе
Бокьани якьадалдаги эбелалдаги кIияздаго эбелиланги абе
Амма ралъдалъе щунилан лъаралда гIадин жибго чвахараб борхатаб мугIрул иццул бетIер кIочонге
Гьелъул магIна кколаро дун магIарул кIкIалахъ хутIизе вугин магIарул литератураялъул хIалбихьи дие гIезе бугин абураб
Нилъер соназ магIарулаеул гIумруялъулги хабзалазулгн ганазулги гIорхъаби гIатIилъана
Нухалги пикрабиги рорхалъана халалъана
Дица дунялалда цебе цо магIаруллъиялъе цо Дагъистаналъе гIоло гуребги кинабго гIаламалъе гIоло жаваб кьезе ккола
Дида бицана Дун гьавун гьоркьоб мех балелдего дир росулъа Гьарадерихъе цокIиго соналъ хъулухъалъ ун руго дир эбелгиэменги
Инсул чода нахъа рухьарал хулжазул цо гIагалъуб букIун буго квентIех тIахьал нартал цойги къвариг Iараб къайикъоно
Цогияб гIагалъусан баккун букIун буго бусада жанисан хIанчIил гIадин дир гьитIинаб бет Iер
Гьеб сапаралда захIматто унтун йиго дир мискинай эбел
Дие керен кьун буго лъимер хварай пуланай Гьарадерихъа чIужуялъ дир рахьдал эбелалъ
КIиго эбелалъе кидаго бецIун лъугIулареб налъулав вуго дун дир гIумруялъе гIоло
Цояй эбел дун гьаюрай дир тIоцебесеб кини кIибикIарай кIиабилей эбел дие керен кьурай гIумруялъул нухда дун тIовитIарай
ЛъугIиларо кIиязего бугеб дир баркалаялъул мутIигIлъиялъул хIайранлъи
КIиго эбел йиго дир гIумруялъул дир халкъалъул дир тIахьазул дир къисматалъул
ТIоцеесей эбел дир гIазизаб магIаруллъи дир хирияб Дагъистаналъул ракь
Гьанив гьавуна дун гьаниб лъана мацI кечI чадил тIагIам
Гьазул хурдузги лъимазги лъикIлъизавуна киналго унтабаздаса
Харидаги лъедаги лъикIлъизабизе кIолареб унти гьечIин абула магIарулаз
40 КIиабилей эбел дир кIудияб дуниял Совет улка Россия Москва
Гьелъ хьихьана куцана куркьбал гъуна
КIияйго эбелалъе налъулав вуго даим дунги дир кучIдулги
Дир рокъоб къеда МахIмудилги Пушкинилги суратал цого тIансаялдаса ралагьун руго
Блокил томиказул тIанчазда гьоркьоб чанцIул бичIараб дир магIарул тIегь
К Iияйго эбел дир к Iиябго кваркьи дир кIиябго бер дир кIиябго кечI дир ботIрода бахъулеб дир гIундул ккураб кIиябго квер
Гьел кIиялго гьечIони гьечIо жакъасеб хъвадарухъанусул асар
К Iияйго эбелалъул лъимерилан абула дица гьаб тIехьалда
КIияйго эбелалъ балеб буго дир пандрида гьаб чIва
КIияйго эбелалъул гъуждузде вахун бихьана дида гьитIинго бихьизе реc гьечIеб
Гьанжеги киве щваниги гьезул гъуждуздеги вахун валагьулев вуго дун дир дунялалъухъ Дир хириял умумузул гъуждул нужеца вачана дун киналго дир кIичIкIичIарал нухаздасан ракьалдасан зодисан ралъдал гIатIилъабаздасан К Iияйго эбелалъе налъулав вуго дун кIиябго кваркьиялъе цIум гIадин
Сонал анагIан гIадамал батIибатIиял биял журарал мулатал гIадин рижулел руго
Мулатал рукIуна гьунар бугел берцинал сахал
Дида бихьана Африкаялда Америкаялда Азияда гьез кучIдул ахIулеб куц гьел кьурдулеб куц
Гьаб заманалъ нилъер ракьги нилъер поэзияги мулаткабазда релълъуна
Биччанте гьеб гIемерал кьерал биял ругеб гьаркьал ругеб бук Iине
ЧIегIерав инсул ва хъахIай эбелалъул лъимал гIадин хьвадизе
Эбелги нилъее хирияй эменги нилъер хIурматав эбелги нилъер гьайбатай эменги нилъер лебалав
Цере магIарулазул унтарал сах гьаризе лъукъаразул ругънал регъезе жидерго халкъиял дараби рукIана
Гьез абулаан хурдуцаги лъадацаги лъикIлъизабулареб унти гьечIилан
Гьел гуро хинлъилаго кьарияб чахъдал тIехь тIад жемичIони бетIер лъик Iлъуларин сихIирал местIераз гIемер бицунел дараби
41 РукIана магIарухъ жидерго дараби киналго рагъазул ругънал седарал гIумруялъ хIалбихьиялъ малъарал
Дир эмен захIматго унтарав мехалъ Кремлиялъул больницаялда гьес цо нухалъ абун буго БуцIулдерил парсиса гьитIинаб иццул лъималъ жив лъикI лъикIлъилаанилан
Гьеб лъим инсуе бачIана
Гьесул дагьаб мадар букIана амма гьев лъикIлъичIо
Нилъер заманалъ миллиял халкъиял дараби гIоларо халкъазда гьоркьосел гIаммал гIелмиял дарабиги къваригIуна
Гьедин букIуна литератураги харбалги къисабиги кучIдулги
Жакъа бищунго цебе къваригIуна гьелъие гIураб ракь халкъ мацI
Гьебги дагьаб буго
Г Iорхъаби гIатIилъун руго
Нилъ дунялалъулго адабияталъул ирсалъул бетIергьаби руго
Гьелъин магIарулаз вачIунев гьоболасда абулеб Сапаралъ унелъул тIоцебе чияс Цадахъ чед босула чагъир босула Нуха гьалмагъ ккани гьевгун гьекъезе Ракъул чапар щвани нахъе хъамизе
МугIрузде вачIунев хирияв гьобол Гьел тIагIамал дуда цадахъ росуге Чед бежун кьела дуй мугIрул чIужуялъ ЧIагIдал хъуби цIела дуй магIарулаз
Сапаралъ унелъул кидаго чияс Черхалда борчуна лебалаб ярагъ Тушман данде чIвани хIадур вукIине ХIинкъи данде ккани нахъе хъамизе
МугIрузде вачIунев хирияв гьобол Борчунге черхалда чарамул ярагъ Ярагъ цIакъ рекIараб магIарулазул Дуе хIажалъигун даим хIадураб
Сапаралъ унелъул чIагояв чияс КечI босула цадахъ чIалгIунгутIизе 42 Гьалмагъ ватичIони гьалмагъ хисизе Гьалмагъ ватанани цадахъ ахIизе
МугIрузде вачIунев хирияв гьобол КучIдул гIемер руго кижер мугIрузда Амма букIаниги ракI гIорцIуларо КучIдул цадахъ росе дуца мугIрузде
Хъвадарухъан тохтир ватани гьесухъ рукIине ккола киналго дараби
Хъвадарухъан сапаралъ вахъани гьес цадахъ росе киналго халкъазул асарал
Цояз гьев нухда регIила цоял гьесде дандчIвала
Бищунго бецIал соназ бецIаб Къелеб росулъ руччаби кIалъалев чиясда гьумер бихьунгутIизе мугьги рехун гIенеккулаан лекторасухъ докладчагIазухъ
Амма кочIохъан киса вачIаниги гьесдехун гьумер буссун гIенеккизе кколаан тIадежоялъе гьезие изну букIана почалъул чемоданал гIадал чахтIал рорхизе базаркъотIноб чIвараб чадир гIадаб чIинчIу рагьизе
Дица бицунеб хабар такрар гьабизе как гуро мух Iканлъиялъе эбелалда Мола Насрудиница гIадин махх балевги гуро
Амма кIиго лъабго рагIиялдалъун дица бицаралъул цо хIасилаб пикру баян кьезе бокьун буго Дида кидаго кIочонаро эбелалъ кинидахъ ахIараб кечI
Гьеб буго дир кечI дир кини дида бетIер лъолеб къандалъо дун рекIараб чу дица лъим гьекъолеб ицц дие кIочонареб канлъи гьабураб дир гъансито
Амма дун рохъохъирш гуро
Сонал раниги эбелалъул керен течIев гогьав МухIума гуро
Гьединазда оц гIуниги гIолохъанин абула
Гьаб тIехьалъул х Iакъалъулъ Гьаб тIехьалъул хIакъалъулъ анкеталда дида гьикъани дица гьадинал жавабал кьела ЦIар Дир Дагъистан
Псевдоним КIудияб дунялалде рагьараб гьитIинаб горду
Гьавураб сон 19661967 43 Миллат мацI магIарул Гражданлъи СССР ГIорхъаби тун къватIиб гIагарлъи бугищ
Киб киналго континентазда
Инсул цIар къоял хъахIал къоял
Эбелалъул цIар чIегIерал сардал
Партийность партиялъулаб буго хъвараб къоялдаса нахъе КПССалъул чл
Рищиялда гIахьаллъанищ гIахьаллъизе хьул буго
Рагъда букIанищ рекъел гьечIеб рагъда даим букIана
Шапакъатал баркалаял жибго букIине бокьун буго шапакъатлъун шапакъаталдасаги инкар гьабуларо
Кинал мацIал лъалел лъикI лъала магIарул дагьдагь лъала цогиял
Лъай 40 соналъ цIалана
Кив цIаларав мугIрузда институтазда рагъда хурив
Судалде кканищ гIемерав ккана
Гьале дир тIехьалъул анкета
Амма анкетазул хъулухъчагIи хъулухъалъе кидаго гуро лъикIал рукIунел
Чанги гIелму цIаларав гIабдал вихьана дида
Бищунго кIудияб гIелму щиб
Бищунго кIудияб гIакълу щиб
Анкеталъ гуккизе рукIине бегьуларо
Анкеталда релъараб гьунарги букIине ккола
Пушкиналги МахIмудалги рукIине ккола
Месед бугеб гIоларо меседил кверал рукIине кколин абун буго кубачияз
РачIа дихъе киналго гьалбал рачIа дихъе киналго кучIдул рачIа яцал гIадин вацал гIадин
44 Цебе батIияб миллаталъул гIаданги хадуй гьаюн Хунзахъе чи ваккани гьесда магIарулаз гIайиб гьабулаан
Гьанже магIарулал ругьунлъун руго гьелде
Гьез Петраркал сонеталги Гейнел сариналги жидерго гIагарал ругьунал кучIдул гIадин къабул гьарула
Г IицIго рокьи ккезе ккола
Рокьи ккечIого гьабураб ригьин буго рогьояб
БатIибатIиял кьерал ругогIан тIугьдузул квацIи берцинаб букIуна
ЦIваби гIемерлъанагIан зоб гвангъараб букIуна
Кьерал гIемерлъиялъ ралъад кенчIола
Дида Африкаялда бихьана цо хIикматаб тIегь
Щибаб тIанхил хасаб кьер хасаб махI хасаб цIар бугоан
Гьеб тIегьалда релълъараб букIина дир магIарул тIехь
Гьеб тIехь гьабизе дир буго кинабго тIагIел тема мацI гIумру хасият суратал бакънал гIелму гIадамал тарих сюжет ва гь
Буго месед меседил кверал ругони
Щибха дица гьабилеб дир пандрил чIвабзазул гьаркьал гIемерлъизе бечелъизе берцинлъизе щулалъизе нусабго рахъалъ рекъон ккезе ункъабго бокIон ккун кIобокIизе
Кин нужее кодокодобе кьун ахIилеб бицинеб
Кинан бицараб рагIизабилеб бичIчIизабилеб бихьизабилеб бухIизабилеб хIалтIизабилеб
МАЦI Гьаниб бегараб лъимер Лъабго рагIи абичIеб
Лъабазарго абила ГIедалго гьас ракьалда
Киниялда хъвайхъваг Iай МацI лъачIого гьабичIо гьаб дуниял
РагIи букIинчIебани дунял гьадинаб букIинароан
МацI лъачIого кечI гьаби лъим лъачIого гIорулъе лъугьин буго
Цоцояз мацI букарун хъвала кучIдул
45 Гьезул мацI релълъуна къвачIинибе бараб цIулакьоялъул хъуялда
Гьезда дунялалда щиб лъугьунеб бугебали бихьуларо рагIуларо лъаларо
Бералги гIундулги кIиго ругелъул кIалъалалде цин цебе балагьизеги гIенеккизеги ккола
Ца таралъ мегIер толелъул мацI рекIеда ччвичIого авлахъалде квелъ бахъун биччан тезе бегьуларо
ГIакIа ккезе бегьула
РагIи гьеб буго магIна нагIана барки пикру унти сурат берцинлъи бакъан гьаракь
РагIи гьеб буго тIехь
Дунял гьабилалде дида рагIана РагIи букIанила цебе абулеб Я амру лъаларо я гьа лъаларо Я гьари лъаларо я как лъаларо
Гьаб бидулъ босараб ругъназул цIураб Дуниял цIунулеб рагIи анищ цо Жибго амру гIадаб жибго гьа гIадаб Жибго гьари гIадаб жибго как гIадаб
Цо дир гьалмагъас абуна жиндир рагIуе хважаин жив вугила бокьани кквелила кьураб рагIи бокьани хвезе телила
Щивав чи жиндир рагIабазул бетIергьанлъун вукIине ккола
КIиго батIияб гьаялъул цо хважаинлъун хъвадарухъан вукIине бегьуларо
Гьа кIиго букIунаро цо букIуна
Г Iемер гьедула цIогьорги гьерсихъанги
Гьаб тIехь тIимугъ батани дица гьеб букъулеб буго магIарул мацIалъул куназ
Гьаб тIехь тIанса батани дица гьеб бессулеб буго магIарул мацIалъул куназ
Цо кидаялиго гьаб мацIалъ эркенлъиги чилъиги гьудуллъиги гIумруги цохIо магIнаялъул рагIабилъун рукIана
Амма гьаб гьитIинаб халкъалъул мацI мискинаб бугилан цогидаз абизе те
Гьаб мацI дие бечедаб хирияб буго
Гьаб мацIалъ загьир гьабула дица дир пикру рекIел асар рокьи ццин Дагъистаналда руго лакал абураб гьитIина6 миллат
Гьезул мацIалъ кIалъала 50 азарго чи
Гьайгьай гьеб тарих мухIканаб гьечIо 46 гьезда гьорлъ жеги мацI лъаларел лъималги лъараб кIочон тарал цоцо тухьулабиги руго
Гьеб халкъалъул чагIи дагьал ругониги дунялалда кирго дандчIвазе бегьула
Кверда махщел бугел тIаргъазул хьитазул пахьул гIарцул кочIол устарзаби мискинлъиялъ къварилъиялъ дунял сверизе тIамуна
Харбуз хъвалхьани гьелда жанисанги тумав кIанцIун вачIунилан абула дагъистанияз
Сапаралъ унев васасда лаказул цо эбелалъ абун буго Доба шагьаразда кIудияб гъадриниса гъудги бегьун чурпа хулеб мехалъ халгьабе дир вас гьелда гъорлъ нилъер чиго гьечIищали
Бицуна Москвалда лъаларо Парижалда лъаларо тирулаго цо лакасда вихьун вуго Дагъистаналъул формаялъул гIагараб бакIалъул махIхасияталъул чи
Вохун гьесда аск Iовеги вачIун гьав кIалъазе лъугьун вуго
КIалъан вуго лак мацIалда дандияс жаваб кьун гьечIо
КIалъан вуго гIурус мац Iалда гьалмагъ гIенеккун чIун вуго
К Iалъан вуго турк мацIалда гьес бетIер хьвагIун буго
КIалъан вуго лъарагI лезги гIараб
Гьев вуцIц IухIун чIун вуго
Ахирги лакав гьасул пайда гьечIилан хьул къотIун нахъе унеб мехалъ дандияс гьикъун буго МагIарул мацI лъаларищ дуда
Лакас абун буго лъаларин
Огь щибго жо лъалареб варани ян абун буго гьев лакасда жиндаго батIияб мацI лъаларев магIарулас
Дун гьедин абулев гуро дие киналго мацIал киналго цIваби хириял руго
Амма щивасул жиндирго мацIги жиндирго цIваги буго
Дир мацI гьеб магIарул мацI буго
Гьеб дие бокьула
Бокьула гьитIинаб халкъалъул г Iагараб мацI
ТIинал муг Iруздаги меседякъут батулилан абулел геологазда дун божула
ГIадамазе жидерго мацI хирияб бугин абураб жо ккола эбелинсуе лъималги лъималазе эбелзменги хириял ругин абураб гIадаб жо
47 Я бетIергьан аллагь эбелалъул мацI лъагеги дур лъималазда ян хьандон йиго цо магIарулай цойгиялде
Дур турщузда лъарабги кIочон таги ян абун буго гьелда цогиялъ
Блокноталдаса Дица МагIарулай абураб пьеса хъвалеб мехалъ дие къваригIун букIана цо ццидалай гIаданалъул кIалдиб лъезе хьандейнагIана
Лъалей гIаданалъ лъалел чагIаз гьединай гIадан йигеб бакIги бицун цо пуланаб къоялъ дица магIарул росулъ гьелда гьоболлъи бана ва дирго мурад бицана
Гьелъ абуна Вай дур мацI бахъаяв вай дуда гьудулалъул цIар кIочаяв вай къваригIелалъ витIарасда дуда абураб гIаксалда бичIчIаяв сапаралдаса вуссарав росулъе щолелъул салам кьезе кIочон таяв кIалдиса цабиги рортун пештIелев хутIаяв
КъварилъичIого дун кин гIодилей йохичIого кин елъилей чи хвечIого гьабулеб магIу щиб букIунеб
Ццинго бахъинчIеб нагIанахьамиги кинаб дица дуе гьабулеб
Гьеб хьамиги нагIанаги дие гIун бугин баркалаян абун дун нахъе вилълъана
Ццинго бахъинчIого гьадин хьандарай магIарулалъ ццин бахъун хадуб щибдай хьвагIилаан
МагIарул хьандеязулги нагIанабазулги тIехь гьабуни гьеб цIалулел цIуне гьениб бугеб бегIераб цциналдаса цояз рухула цояз къотIула молотIа лъола хабада заз бижула берал гъадринире рортула бутIрул кIкIалахъа эхере гирун ганчIалъ рилула
Киналго хьандеязулъ рагIабазулъ тIадехун рехсараб нагIана нагIанабазул нагIаналъун рикIкIуна
Гьединал нагIанаби жибжиб росулъ жиндижиндир руго
Гьале гьездасан цояб Я аллагь мацI малълъизе чи тIагIун хутIаги дур лъимал ан абун буго цоялъ
Малълъараб босизе чи тIагIун хутIаги дуралги ян данде жаваб кьун буго цогидалъ
48 Гьеб чIобогояб хьами нагIана гуро
МагIарулаз хIакъикъаталда хIурмат тола гIагараб мацIалъул хIурмат тарасул магIарул эбелалъцин цIалуларо квешаб мац Iалъ хъварал васасул кучIдул
Цо мисал Парижалда дида дандчIвана Дагъистаналдаса цо художник
Ре волюция ккун цодагьал сонал аралго гьев Италиялде цIализе витIун вуго
Ц Iалун вахъаравго гьунар бугев художник цо италияйги ячун гьенивго чIун вуго
Бакъараб къваридаб ВатIаналъул цIиял законазда рекъечIого къват Iисел улкабазул тахшагьаразда тирулев хутIун вуго
Дида рихьана гьесул хIикматал къватIир рарал соназул пашманал хIасилал
Гьел суратазда Хирияб ватIаналъухъ рекIел чIалгIен абураб цIар лъун буго
Цо сураталда йиго жиндирго италияй магIарул миллияб некIсияб парталалъулъ гьоцIдерил гIеретIги гъежда лъун иццухъ лъел цIолей пашманго гьелда сверун буго росу гIаздал мегIер кьурабазда накIкIал
НакIкI гIодизе къачIарав дун вуго ян абуна художникас
Цоги сурат буго ганчIалъ бижараб бегIераб зазидаги чIун кечI ахIулеб хIанчIил рукъалъул гордухъан къваридго гьеб хIанчIихъ ялагьарай магIарул чIужугIаданалъул
Гьеб сурат цебегосеб магIарул кици ракIалдещун гьабураб бугилан бицана художникас
Кинаб кициян гьикъана дица
Гьиналъ ккураб хIинчI хьуриялъубги тIамун хьихьун буго
Амма хIинчI эркенлъи гьечIеб рахIаталдаса разилъичIого ВатIан ВатIан абун дун гIадин ахIдолеб букIун буго
ВахI кинаб ватIангIаги гьалъул бугоян балагьилин бетIергьанчияс гьеб биччан тун буго
ХIинчI рештIун буго зазил гIанкIваялда тIад гьабураб хIотол бусада
Дида лъала дир ватIан заз гуро
Дун гордухъан къваридго валагьун вуго гьелъухъ
Щайха мун ватIаналде нахъ вуссунарев
ан гьикъана дица
Г Iолохъанаб мехалъ ватIаналъе дица хиянат гьабуна
Дица гьелъие ракI кьечIо
Гьанже херлъараб ме халъ дир рукьби гьелъие щай
Парижалдаса вуссарав мехалъ дица гьаб кинабго хабар художникасул гIагарлъиялъе бицана
Къваридго гIенеккана гIагарлъи гьелъухъ
Бищунго цIакъ гьел къварид гьарураб жо ккана гьадинаб гьез дида гьикъана кинан нуж цоцада кIалъаралан
Дица абуна таржаман вукIанин
Дов франг мацIалъ дун гIурус мацIалъ кIалъанилан
Гьебмехалъ магIарул художникасул эбел хварав васасул молоде гIадин къулана гIодое
Рагьдухъ балеб букIана цIад
Парижалда вукIана рахьдал мацI кIочарав кIудияб букIаниги цIакъго гъаримаб гьунаралъул вас
Дир вас ватиларо Расул гьев
Дир васасда дица малълъараб магIарул мацI кIочене гьечIо ян абуна эбелалъ
Цойги хабар дир гIумруялдаса
Дун доб мехалъ Маг Iарул театралда хIалтIулев вукIана
Гъуждузда хIамузда декорациябиги лъун унаан ниж цо мугIрул росулъа цоги росулъе пьесаби хIазе
Дида гьанжеги гIемераб ракIалдещола гIагараб театралда бараб сон
Дун вукIана артист
Авар театр Мун гьабсагIаталда щиб росулъ бугеб
ЦIорорал кулубахъ квачараб кьиндал Кин Италиялъул пьеса хIалеб
РикIкIада мугIрул росулъ х Iалеб букIана магIарулазул некIсияб гIумруялдаса босараб Маг Iарулал абураб пьеса
Гьениб дир роль букIинчIо
Дун будкаялъувги к Iусун суфлерлъи гьабулев вук Iана
Дие гIолохъанав поэтасесуфлерасе артистазул х Iаялдаса гьез авторасул текст мухIканго аби кIвар бугеб бук Iана
Цониги артистас цониги раг Iи мекъи абуни ялъуни гьоркьоб тани дица гьеб будкаялъусанги ваккун кибего залалде раг Iизабун абулаан
Пьесаялда бук Iана сцена бид виххун муг Iрузде арав багьадур Айгъази сардилъ росулъе жиндирго йокьулелъухъе вуссунев
Йокьулелъ гьев мун ч Iвазе вугилан нахъе вит Iулев вуго амма Айгъази буртинаялъукье гьудулги ячун гьейгун балеб ц Iадакь жиндирго 50 гIищкъуялъул къварилъиялъул бицунев вук Iана
Залалда йик Iарай артистасул чIужу гьебмехалъ ццидакь яхъун сценаялде нахъе ана ва росасде хьандезе лъугьана
Рос гьей гIодой йиччазайизе сценаялда йокьулейги тун кулисазде нахъе ана цо минуталъ
Амма лъадуца хурхун тIадгун тIокIав гьениве виччачIо
Гьебмехалъ будкаялъусаги вахъун дирго гьанжесеб костюмалъулъ дицаго абуна йокьулей Бахуда пьесаялда рекъон абизе кколел киналго раг Iаби
Ралагьарал цоцоязе трагедия комедиялде буссун батизеги бегьула
Амма киназдаго пьесаялъул хIасил бичIчIана
Гьеб букIана дие бищун кIвар бугеб жо
Белъараб бежулеб гIадин цоги мисал бачинин
Гьебго театралда хIалтIулеб заман букIана
Дун щвана тIоцебесеб нухалъ борхатаб Гъуниве
Поэт поэтасухъ гурони кивха рештIинев
Дица гьоболлъи цевехун вихьун вукIинч Iев амма рагIарав магIарул кочIохъанасда бана
Гьесул рокъоб хважаинасги хважаинасул недегьаб хъизаналъги дие кIудияб дун нечараб хIурмат гьабуна
Хасго кIочонаро поэтасул эбелалъул лъикIлъиги гIаданлъиги
Иналде цебе кин гьал гIадамазе хасго эбелалъе баркала кьелаян лъаларого вукIана дун Дида лъалаан васасе реццгIан эбелалъе рекъолеб дарман гьечIолъи
Дун кIкIвенкIкIвениялда кIудияб гьунаралъул бетIергьан вукIинчIониги гьалъие дур вас цеветIурав кочIохъан вугилан веццизе лъугьана
ЦIодорай эбелалъ бахIарчияй магIарулалъ дида абуна ЦеветIуравги ватизе бегьула амма гьунар гьесул дида лъаларо
Нужеда бичIчIулеб гъваридаб магIна гьениб бугебищанги лъаларо амма дида кигIан цIаланиги бичIчIуларо
Васасда тIоцебе мацI лъараб мехалъ букIана дие бищунго к Iудияб рохел
КечI хъвалеб мехалъ аллагьас щаяли гьев гьелдаса махIрум гьавулев вуго
Абула руччаби гIодо рукIаралъуса тIаде рахъунеб мехалъ гьезул гIакълу квенчIелда букIун гIодобе бортулилан
Дир васасул мацI кванил столалдаса хIалтIулеб столалде щвелалде хун батула
51 Гьеб дие кепаб х Iакъикъат цIакъ къваридго бицана магIарул эбелалъ
Гьебги ракIалдещун аллагьасда дица гьарулеб буго гьаб тIехь хъвалеб мехалъ дун махIрум гьавуге гIагараб мацIалдасаян
Кье дие къуват эбелалдаги яцалдаги щибав магIаруласдаги баянго бичIчIуледухъ хъвазе
Къабуллъуге рекIунге дида дой магIарулалъул гIасияб хьандей нагIана
Гьелдаса захIматаб дие щибго букIине гьечIо
ГьитIинго росулъе гьалбадерие яги гьадинго годикIабахъ мажгиталъул кIалтIа дица шавкъ щун ракIалдасан цIалулаан жеги къватIире рахъичIел инсул кучIдул
Цоцо гьел жамагIаталъе цIалулеб бакIалда вукIунаан эмен Цо нухалъ дица цIалулеб букIана БацI чIвай абураб кечI
Дида цIакъго лъикI цIалулебан БацI Ц Iада абулеб мехалъ цI цаби цIунцIрахинеб хIалалъ къан абулаан
Инсуца чанго нухалъ абуна гьеб гьаракь тамахго эркенго хIал гьабичIого абеян гьеб я хъурулеб цIан гурин я цабчаз бекулеб цIулакьо гурин я бухулеб ражи гурин я бекьулеб хур гургин
Амма дихъан кинго инсуца малъухъе абун бажарулеб букIинчIо
Инсул рахIат хвана гьелъ
Гьев тIохил рагIалда чIун йикIарай эбелалле ахIдана ДуцагIаги малъе гьасда бац Iги цIадги цIерги кин абизе кколебали
Эбелалъ тамахго хIеренго абуна
Дица нахъеги дирго къагIидаялъ абуна гьедин мацI хвезабурав жалакьурисев дица жулица вухун вукIана дуда щиб гьабилебали лъалариланги абун эмен ццидакь нахъе ана
Инсуца жалакъурисев вухарав куц
БукIун буго гъоркь букIарабги тIагIараб тIадеги щибго щвечIеб ихдалил базаркъо
Басрияб лъухьизе цIияб бакIаризе бук Iине цо жул босейилан базаралде унев инсухъе мадугьалас цо гIабаси гIарац кьун буго
Жул босун хутIаралъухъ дуего пихъги босейилан
52 Эмен доб мехалъ жеги михъида хIур хъвачIев чи вукIун вуго
Щун вуго базаралде тирун вуго ватун вуго цо жулал ричулев чи
Инсуца жулазда гъорлъа жулги бищун гьикъун буго Бичулищ
Цо гIабасиялдегIаги кье
Дихъ цо гIабаси гурони гьечIо Бугеб мехалъ вачIа
Ле вас дие дараналъе лазатбахъи гьабичIого бухъизе гьабе
Вилълъун вуго эмен хъасулаго щибго букаричIеб гъванщагун бихьун буго гьасда базарги тун тIадехун ругел хъирабазде ракIарарал ялъуни гьенире базарги тун унел босулелги бичулелги
ХъахIабросулъа МахIмудица буго кечI ахIулеб
Цо аралъ кIиго тун кIанцIун вуго гьав михъида кверги бахъун кечI ахIулев гIищкъул шагIирасде цеве
Цин пандурги хъван хадуб гьебги накалда базабун тIамулел рукIун руго гIищкъул бакънал гIалам хIайран гьабулел
Халкъ гIенеккун буго гIажаибго хIайранго гьесухъ боржунеб тIотIолцин сас рагIулеб куцалъ
Мехтаралцин ригьун руго
Цо кIудияв чияс вас кечI ахIулеб мехалъ хъегIунилан хъатица к Iалги чIван нахъе витIун вуго
53 Амма цо жалакьурисев женаз восун аяв кечI ахIулеб мехалъ гьоркьогьоркьоб гьалъулдолъул бицун гаргар гьабизе лъугьун вуго
Гьев кечI ахIулаго кочIохъанги чIезавун жиндаго лъалареб мацIалъ гьаб чIван доб чIван цIекIаб кIичIардиги гьабун гьенир аскIор рукIарал гIурусазе лъарагIазе бицине лъугьун вуго
Инсуда гьесул накъит чIалгIун буго гьесда чIаян гьарун буго
Амма чIухIарав жалакьурисес гьасухъ гIинтIамун гьечIо Щибдай гьесда гьабилаян лъаларого вукIарав инсуда аскIов чIун вихьун вуго дов даран данде ккечIев жулал ричулев чи
Вортун ун инсуца гьебсагIат цо кIудияб гIадаб жулги босун жваргъи бахъинабун буго жалакьурисесул гIадалъ дуца щай мацI хвезабулеб нацIиланги абун
Ле вас мун гIажалалде гъун вуго ян нахъенахъе къан вуго жалакьурисев
Гьаб мухъ те дуца ян абун инсуца хIурги кIутIулаго хъамун вуго гьев
Халкъалъ инсуе баркала кьун буго
Бакъналги гIорал гIадин чвахун руго
Хадуб кечI лъугIараб мехалъ эмен жулазул бетIергьанасухъе жулги босун вачIун вуго
КIваричIо босе ян абун буго гьес
Дир гIабаси гурони гьечIо
Дуца гьабураб хIалтIи дир киналго жулазул багьаяб бугин абун буго жулазул даранчияс
Гьелъцин гуродай дир инсуца некIсиял сурукъал ишазде данде хъвараб жиндирго тIехьалда цIар Г Iадатазул жул абун лъураб
МагIарулаз лъикIаб рагIул хIакъалъулъ абула гьаб рагIухъни чу кьезе бегьилин кьологъолонан
54 Блокноталдаса Дунялалдаго речIчIухъ лъугьун щуцIул чIчIел босарав Дагъистаналъул магIарулав дир мадугьал Г Iали ГIалиев Турциялда гьезул речIчIухъангун гугардизе ккун вуго
Г Iали ГIалиевас гьев киналго мукIурав турказул речIчIухъан черхалдаса бахъун рачел гIадин гIодов лъун вуго
Къеялъ ццин бахъарав турказул речIчIухъан кутакалда семизе лъугьун вуго
ГIалиги хIикмат гьавун гьав магIарул мацIалъ семун вуго
Туркав хIикмат гьавун Г Iалицаги щай семулеван гьикъун буго гьесда магIарул мацIалъ
Г Iагараб мацIалъул рагIаби рагIарав туркав ццинги кIочон вохун балагьун вуго гьасухъ
Гьев вукIун вуго Шамил асир гьавун хадуб Турциялде арал магIарулазул хъизаналъул кьибилалъул цIияб кьералъул чи
К Iиявго речIчIухъан хадуб лъикIаб гьудуллъиялда ратIалъун руго
Цоги кIочонареб рак Iалдещвей
КигIан чIалгIаниги г Iенекке
1939 абилеб соналъ дир эмен ун вукIана Москваялде ахIун орден босизе
Орденги босун росулъе нахъ вуссингун жамагIаталъ гьесда гьарана Москвалъул Кремлиялъул Калининил хIакъалъулъ бихьатараб бицеян
Инсуца Михаил Иванович Калининил гIадатлъиялъул гIамалалъул лъикIлъиялъул бицунеб мехалъ вохун бицунаан opден кьолеб мехалъ гIурус мацIалъ Гамзат Цадаса ян абичIого магIарул мацIалъ ЦIадаса ХIамзатилан абунилан
Г Iенеккаразе гьеб хабаралъ цIакъ кеп гьабулаан
ГIенеккарал нужее гьадин кеп гьабураб гьалъ Кремлиялъул кIалгIабахъ гьаб рагIараб мехалъ кигIанха вохизе кколев дун
Орден кьуралдасанин вохун вукIанин ккола ян абулаан инсуца
Инсуе гьабураб гьеб асар дида цIакъ лъалеб дие гIагараб асар буго
1962 абилеб соналда совет хъвадарухъабазул делегациягун цадахъ дун вукIана Польшаялда
Цо нухалъ Краковалда дир гостиницаялъул номералъул нуцIида кIутIана
НуцIил кIалтIа вугес бацIцIадаб магIарул мацIалъ гьикъана Расул ХIамзатов гьанив вугищан
Вай дур рукъ бухIаяв магIарулав мунго кинан гьаниве 55 ккарав ян дица гьев гьебсагIат жаниве вачана гIодорчIана ниж гIемераб мехалъ гарачIварана
Гьев магIарулав ватичIо магIарул мацI цIаларав гьелъул грамматикаялда тIад ургъулев Польшаялъул гIалимчи ватана
Гьес магIарул мацI лъазабун буго концлагералда аскIоре ккарал кIиго магIаруласдасан
Цояв магIарулав хун вуго
Цояв тIурун ворчIун жеги чIаго вуго
Дие тамашаяб асар гьабуна гьев Поль шаялъул гIалимчияс
Дица гьев Дагъистаналде гьоболлъухъдин ахIана
Гьайгьай гIемерисел мацIалъул гIалимзабаз гIадин гьес мацI захIматго кIвахIалго грамматикаялъул законалда рекъон бицунеб букIана
Литератураялъул гьаб дир тIехьалъул мацI гьедин гIаммаб законалъе мутIигIлъуларо
Щибав поэтасул гIаммаб гуреб жиндирго хасабги букIуна грамматика
Дие бокьун буго литература грамматикаялъе гуреб грамматика литератураялъе мутIигIаб тIехь хъвазе
Гьедин хъвачIони литература релълъуна жиндаго нахъа хIамида хIажат гьечIев нухлулав рекIинавурав гьодIалъесда хадуб гьев нухлулас хIамаги хIамида къараб къайиги жиндир бугилан дагIба гьабула
ГIагараб магIарул мацI
Дир кинабго бечелъи кинабго хазина дир дарман дир гьаракь
Дуда квер ккун витIана дун гьит Iинаб росулъа кIудияб дунялалде
Дунялалъул рокъоб дие гIагарлъана цоги батIияб бечедаб гучаб мацI
Гьеб мацIалъ цIалана дун вачана кIудиял сапаразде кьуна дие кваркьаби
Гьебги дир гIагараб Пушкинилги Ленинилги мацI буго
Цо цо миллатазул лъималаз гьеб мацIалъ
хъвала жидерго асаралцин
Амма дида кIоларо
Мун кибго дунгун буго
Кинидахъ дица къабул гьабураб дур кочIое кидаго дун хисичIо
Дир рекIелъ цIа бакизе гIучIал росизе дун мадугьалихъе инчIо
МацIал батIиял рукIа абе ракI цо бугсши
Цоцо дир гьудулзаби дур росабалъа кIудиял шагьаразде цIализе аралго инсул 56 мацIги гун батIияб мацIалъ хъвадаризе лъугьуна
Гьеб гьезул иш
Гьелда дир дагIба гьечIо
Амма кIиго мацIалъ хъвадарулаго гIемерисезул къимат кIиго хъарлуз цого хъатикь ккуразул гIадаб букIуна
Гьезул я гIypyc гуреб я магIарул гуреб гъурун бараб рохьалда релъараб мацI буго
Дун гьезул компаниялде кумекалъе лъугьинаро
Дие мун гIола гIумруялъе
ГIечIого чIечIого лъугьарал рихьана дида
Гьезул гIемерисезул рахъалъ абизе бегьула рачIчIал гъезейилан арал гъулби лълъурдулги рорчIун рачIун ругилан цаби гъезе арал гъоркь рукIаралги рахъун пештIелел хут Iун ругилан
Гьел релъуна цоцо гьанжесел м aгIaрул ясазда жидерго мугIрул гIадатги гIантабилан квер хьвагIун рехун тун кIудияб батIияб культураялде унаго гьениреги щвечIого гьоркьор хутIарал
ЦIакъго гIадат таразул гIадаталъ тамахаб бакIалдаса тIажу къотIун батула
Гьел хъазал руго
Хъазица дагьаб кечI ахIула дагьаб боржуна дагьаб лълъедола цониги жо лъикI мурадалде щун гьабуларо
Амма хъазал я ччугIби гуро я бульбулал гуро я цIумал гуро
Хъвадарухъан вукIине ккола хъазлъун гурев цIумлъун жиндирго иш мухIканго лъалевлъун
Щиб хIал бугеб
абун гьикъана дица цо нухалъ АбутIалиб Гъапуровасда
ГIанкIги гуреб бацIги гуреб гьоркьохъеб хIал буго ян абуна гьес
Гьоркьохъеб хIал хъвадарухъанасе бищун квешаб хIал буго ян тIаде жубана АбутIалибица
Ялъуни хIама чIвараб бацI гIадин вукIа ялъуни бацI чIвараб хIама гIадин вукIа
Блокноталдаса Цо нухалъ инсуда бицана цо гогьдарулев гьаркьахунев кечI ахIулеб мехалъ ченхъолев хъегIдолев цIекIал рагIаби рехулев чи гIолохъабаз гIодовги тIамун вуханилан
Цояз заруца цояз рачлица
Цоцояз цIалацаги бегьилаан гьесда щвезабизе ян абуна инсуца
57 Щиб бухараб
абун гьикъана гьес нахъеги
Цояз бох цояз мугъ цояз бетIер
ГIайиб кIалалдалъидал букIараб
КIалги гьоркьоб тезе бегьилароан ян абуна инсуца
РакIалдещвей РакIалдещвараб жо щай нилъее бицинчIого тун
МагIарулазул вуго цо кечI ахIулев чи дица гьабсагIат гьесул цIар бицинаро
Вач Iунаан гьев дир инсухъе жиндир бакъаналъе рекъараб цсо кечI гьабеян
Цо нухалъ радиоялъ лъазабуна рагIаби Ц Iадаса ХIамзатил ахIизе бугин пуланав кочIохъанасин
Амма гьеб ахIулеб раг Iараб мехалъ эмен виххун хутIана
КечI ахIулев чияс кочIол рагIаби гъанкъулел рук Iана
Цониги куплеталъул магIна бичIчIизе толеб букIинчIо
Жиндирго гIассиял гьаркьаздасаги гьегьал далаяздасаги дулаяздасаги гьев рагIабазде маг Iнаялде регIулев вукIинчIо
Г IанкIуяз гIадин цин хъурун хъурмица гIадин цин ч Iвай гьабуна гьес инсул жугьабазе
Щай дуца гьедин гьабулеб
яш гьикъана инсуца гьесда
Гьес абуна Щай гурелъул гьел коч Iол рагIаби магIарухъ рагIани цогидал кочIохъабазгиг ахIизе бегьула
Гьоркьоб мех арабго рокъоб инсуца цо данделъи ккараб мехалъ кечI ахIулев чи ахIана гьениве
Цо чIваби тIутIураб тIамурги босун инсуца гьесул бакъаниланги абун гьесухъего кIал гьимгьимизе гьабуна гьаракь бачIунаго къинабуна
Гьобол гьел чIваби тIутIураб тIармида бачине кинаб бакъан дир букIунебан дир гурин гьебан абун кьанкьагъана
Инсуца абуна Дур бакъан чияца бачунгутIизе гьезда бичIчIуларедухъ дица гьадин axlyлеб буго
РагIаби раг Iулареб кечI бегьани гьаракь рагIулареб бакъанги чIваби гьечIеб пандурги щай бегьулареб
58 АнцIго мацIалъ хъвала дагъистанияз жидерго асарал
ИчIго мацIалъ цIалула гьел гIадамаз
АнцIабилеб мацIалъ хъвалез щибха кинха гьабулеб
АнцIабилеб мацIалъ хъвалезул асарал руго гIагараб мацIги кIочон гIагараб гIадин цогиябги лъачIого дораги гурел гьанирги гурел гьоркьор хутIарал вахьнаяз рачунел далайдулаял
Дие гьедин бегьуларо
Дун анцIабилеб мацIалъул тушман вуго
МацI букIине ккола азарил соназ букIараб
Дуе умумуз ирсалъе кьураб
Амма заманалъ хисабасияз хиси ккезабула мацIалъулъги
Дун гьелде данде чIарав гуро
ГъотIодаса цо тIамах гъун цогидаб бижула
Жибго гъветI хутIула
Гьеб соналдаса cоналде гьайбатлъула цIилъула гьелъ пихъ кьола
Дица нужее кьолеб буго дир кечI дир тIехь
Дица нужее кьолеб буго магIарул мацIалъул гьитIинаб амма цебегосеб гъотIода бижараб пихъ
МАГIАРУЛ МАЦI Нолъ макьилъ вихьана кьалда лъукълъукъун Кьурда квер чIван унев бида вецIцIун дун
Кьуруги батIалъун цеве унаго Цо лъарал рагIалда гIодов кколев дун
Лъар чвахулеб буго чабхил к IкIалахъан Лъим кIанцIулеб буго ганчIазда тIасан ТIарамагъадисеб къвал балеб буго Къо лъикIилан дица согIаб ригьалда
Дида лъалеб гьечIо лъил ракь гьабали РагIуларо цо сас сверухълъиялда
ГIицIго бархалъуда цIумал ах IтIола ГIицIго ахалъуда чундул угьдула
Гьедин холев вуго хадур гIодизе Я гIагарлъи гуро я гьудул гуро
59 Берал къанщулелъул тIаде къулизе Я йокьулей гьечIо я чIужу гьечIо
Гьеле гьеб мехалда борхалъудасан Нухлулазул гьаракь рагIана дида
Гьез бицунеб буго ах хур хералъул Исана букIинеб магIишаталъул КьерхенроцIеналъул боцIипанзалъул Пуланав ХIасанил сихIирлъиялъул
Гьел кIальалел руго нилъер г Iадатаб ГIагараб бацIадаб магIарул мацIалъ
Дир магIу бачIана бадиса къватIиб Къана данде цаби вахъана т Iаде
Аваразул калам гьелъул камиллъи
Кинабго черхалда лъикIлъана ругънал
Лъаларо МухIамад цойгиязул иш Амма дица дирго рахъалъ абила Метер магIарул мацI хвезе батани Хваги дун жакъаго жаниб ракI кьвагьун
Щай дие къваригIун бугеб Дагъистан Дир гьаракь бахъани дир лъималахъа
Щай дий магIаруллъи
Чаяр мацI бицунеб жидерго гъасда
Щай дие гьал мугIрул гIурул рагIалда ГIагараб магIарул кечI рагIичIони
Камилаб гьаракьалъ нилъер кьерилаз Кьурул рагIалда чIун гьеб ахIулеб куц
Дуй кIудияб пикру гьит Iин гьабизе ГьитIинаб рукIнисан кIалъалев гуро 60 Ва пачалихъазул ассамблеязда МагIарул мацIалъе бак I гьарулев гуро
Амма гьал кьурабалъ улкаялъ рарал Мактабазда гьеб мац I малълъизе ккола
Гьеб рекъapаб буго нилъер халкъалда Черхалда борчараб рачел кинигин
Гьеб мацIалъ панаяб кечI ахIулаго Киниги гьулакги кIикIана нилъер
Гьеб мацIалъ рукъоса унеб мехалда Нух битIагийилан абуна улбуз Гьанже нухалги тун рукъоре щведал Щиб цоги мацIалъищ нилъ гаргадилел
Дун магIарулазе гьедин батани Бищун ахирияв поэтищ кколев
МахIмудил пасихIлъи гьесул хIасралъи Бидулъ къаламги ччун гьарурал кучIдул Гьаб нилъер магIарул мацIалъ кинигин Киданиги дида ричIизе гьечIо
Бокьула МухIамад дие гьаб дунял
Дунялалда бищун гьаб нилъер улка
Дица кIвараб куцалъ кинабго ракIалъ КучIдулъ гьеб ахIана жеги ахIила
Ва амма батIаго цоги рокьиялъ Бокьула гIураб ракь магIарул тIалъи
Лъаларо кивехун дун хвелевали Амма хоб бокьила гьаниб букIине
Щиб лъалеб хабада цересан унел Цоцо нухлулаца дир хIисаб гьабун 61 Гьав нилъер ХIамзатил Расул вугилан ХIасратаб магIарул мацIалъ абилеб
Блокноталдаса БегIераб рагIиялъ Рахунезе мегIер тIуц гьабула ТIерхьунезе кIкIал битIизабула
Чваххулеб гIоралда тIад кьо лъола Кьурул нухазул шагьра гьабула
ГIурус гIаданалъ магIарул мацIалъ кагъат хъварабго эбелинсуца васасе гьей ячине изну кьуна
Росас чIужуялда абун буго Дие бищунго тIагIам бугебги бищунго тIагIам гьечIебги бищунго кьогIабги бищунго цIекIабги бищунго гьуинабги кIиго квен гьабе ян
КIиябго нухалъ тIатIала чIужуялъ росасе бачIун буго бежа белъараб цого мацI
Гьаб щибан рос лъугьаравго лъадуца абун буго гьеб бугин мацI дуца гьарараб квен
Гьаб магIарул хабар РакIалдещола кIиго магIарул поэтас цого ишалъул xIaкъалъулъ хъварал асарал цIалулеб мехалъ
Цо кечI кIалдибе кьогIаб жо ккараб гIадин бук Iуна цIалулеб мехалъ
Гьелъул гьаркьаз пер буссулеб мехалъ гIадин берал рухIизарула
КIиабилее кIудияб кеп гьабула
РекIелъ талихI рештIинабула
РагIиялъе гIоло ракьалъе гIоло гIадин рагьула гIадамал
МацI чияс тIабигIат цIунулеб гIадин ц Iунула
МацI хвезабулев вуго хуриб сусур гIезабулев чи
МацI лъазе гIицIго цIогьорасе квешаб буго
Мокъокъица къва къвадун жиндирго босен гIадин гьес жиндирго пиша тIатинабула
МацI буго тIамулеб лал
Хъвадарухъанас гьеб лал рехизе ккола тIорщел бищизе ххине ккола
Хадуб буцун бежун цо бутIа кваназе цоги 62 бутIа цIидасан хуриб хьазе ккола хур цIун бачIагиян
МацIада тIад хIалтIулев хъвадарухъан гIасруьарухъанасда релъуна
РагIаби тамахаб квас КучIдул руго буртаби Квас самула бухула Гьел буртаби гьаризе
РагIаби руго кунал КучIдул руго тIансаби Кун белъуна бессула Гьел тIансаби гьаризе
Кинха дица дир тIанса бессилеб
Кинаб букIинеб дир буртина
Щиб дир тIехьалъул тема
ТЕМА Бекуге нуцIа кIулица бигьаго ричIула гъаб
НуцIида хъвайхъвагIай Тема кьеян абуге берал кьеян абе
ГIолохъанав хъвадарухъанасе г Iакълу Дир хъвадаризе гъира буго
Дида бокьараб жо рекъезабизе лъала
Амма дида лъаларо сундул хIакъалъулъ хъвалебали
Цо тема кье дие
Гьедин хъван рачIуна гIемерал кагътал гIолохъабаз редакциялде хъвадарухъабазул Союзалде цойги хасал хъвадарухъабазухъе
Гьединал цо чангоял инсухъе рачIаралги дихъе рачIаралги дицаги цIалана
Гьединал кагътал рачIараб мехалъ инсуца абулаан Огь пулан гьасие чIужу ячине бокьун буго амма гьасда лъалеб гьечIо щий ячинеяли
Гьасие сапаралъ ине бокьун бу го киве иневали лъалеб гьечIо
63 Бералги гIундулги ругес тема балагьиларо
Темаялъ гьев живго валагьула
Темаялъухъе гьев вачIунаро гьесухъе тема бачIуна
Тема МухIамад жиндихъе вачIинчIониги жибго МухIамадихъе бачIунеб мегIер буго
Гьеб бараб буго хъвалев чиясул пикрабазда асаразда къасдазда рокьиялда цциналда
Цо нухалъ Дагъистаналъул хъвадарухъабазул Союзалде АбутIалиб Гъапуровасул гIарза бач Iана жив творчествалъул командировкаялъ цо моцIалъ магIарул росабалъе витIеян
Сундул хIакъалъулъ щиб темаялда хъвазе ине бокьун дуе бугебан гьикъараб мехалъ халкъияв шагIирас ц IагIел бухулаго абуна Чанахъанасда чанаве унеб мехалъ щиб лъалеб гIанкIищ бацIищ цийищ церищ х Iазищ данде чIвалебали
Рагъухъанасда рагъде унеб мехалъ щиб лъалеб щив жинца чIвазе вугевали кинаб гьунар жинца гьабизе бутебали
Щиб дица хъвалебали вуссараб мехалъ гьикъе
Гьеб мехалъцин хъван бахъинчIого бицине захIмат буго
АбутIалибил гьеб жаваб дида даим рекIелъ хутIана
Кидаго дихъе творчествоялъул планал цIехон редакцияз кагъат бачIараб мехалъ дун гьезул суалалъ х Iикмат гьавула
Литератураги искусствоги планалде гьоркьобе унеб магIишат гуро
Кин планалде гьоркьобе бачунеб рокьи макьу ццин чIалгIен магIу релъи пикраби асарал
Пикрабаз бижула музыка музыкаялъ рижула пикраби
Гьедин букIуна темаги хъвадарухъанги гIанкIуги хоноги гIадин цоялъ цояб гьабун
Амма бук Iаниги щивав чиясул жиндирго рокьи бугеб гIадин жиндирго ццин бугеб гIадин жиндирго гIумруялъул жиндирго асаразул тема буго
Пикраби асарал хIанчIи ратани тема буго зобал
Пикраби асарал чундул ратани тема буго ракь
Гьел чуял ратани гIиял ратани тема буго мегIергIалах
Гьел нухал ратани тема буго рештIунел шагьа рал щолел улкаби ахирги руссунел росаби
64 Щивасул руго темабиги темаги
Тема гьеб буго дир литературияб ватIан
Ват Iaн нилъеца бищуларо нилъ рищана ВатIаналъ
Гьеб гьечIони гьечIо хъвадарухъан
Гьев вуго кьуру гьечIеб цIум рохь гьечIеб чан аэродром гьечIеб самолет
Г IанкIуязда гьоркьоб хIурулъ хъиршадулеб цIум цIум гуро гIиял рехъалъ кваналеб бис бис гуро музеялда лъураб самолет самолет гуро жиндирго кечI гьечIони булбулги булбул кколаро
Булбулалъ ахIула даим цого кечI Гьеб гьелъул мацIалда ватIан батила
БатIияб магIнадул рагIи гьебани Гьелъ гьедигIан гIемер ах Iилароан
ГьитIинабго росулъ гордо рагъараб мехалъ гордухъан дида бихьула росда цебе бугеб гIатIидаб тIалъи тIаде гьетIарал батIи батIиял кьураби борхьил рачI гIадинал кIичIарал нухал цIиркъил кIал гIадинал гIатIидал нохъал цинги варанидал мугъалда релъун мугIруздаги нахъа цойгиги мугIрул
Гьанже дунялалде кивехун щваниги кинаб улкаялда киб гордо рагьаниги гордухъан кинал батIибатIиял сураталги тIабигIаталги дида рихьаниги гьезда цадахъ дида цебе тIамула гьитIинго росдал гордухъан дида цебе тIибитIараб тIабигIат
Гьедин гуребани дир кечI керен гьечIеб ракIалда кIал гьечIеб мацIалда тIелхал гьечIел беразда бусен лъалареб хIанч Iида релъимаан
Гьелъул магIна кколаро дица дир тема дир рукълъунги гьабун гьелда сверун къед къалеб бугилан абураб
Гьеб пурцил махх тIерхьиналде тIалу баккулеб рекьи дица гьабиларо
Амма гьаб асаралда гьабизе кIолеб жо дир гьечIо
Дица гьаб магIарде чу гIадин чангит бахъун биччан тола
Дица гьалъие лазат бахъи гьабуларо
Лъик Iаб ракIалъе рахIатаб асар буго гьеб
Дида гьеб асар лъана дунялалда киве щваниги
65 РикIкIад Кубаялда Сантьягоялда дун хIелказ ворчIизавуна
Дида ккана гьитIинаб мехалда гIадин хирияб ганчIилаб росулъ ворчIулев вугилан
Гьеб букIана дир тема
Япониязул Камакура шагьаралда берцинал ясазул къиралай йищулеб мехалъ дица гьезда гьоркьой ялагьулей йикIана рикIкIада тарай дирго гьудул
Гьеб букIана дир тема
Непалалда нуснус буддаязул храмахъги балагьун къиралазул гьундухъги свердун къоло к Iиго къварилъиквешлъаби хъамулел чвахиялги тун дун вахана Катмандуялде тIаде гьетIарал мугIрул тIогьазде
ГьебгIан хирияб храм хIасратал гьундул киналго чваххияз хъамулеб къварилъи бакI мугIрузда гIурав дие букIинчIо
Гьеб букIана дир тема
Индиялъул чIухIарал чIахIиял шагьарал тун оцаца мерхьун лал бокъинабулеб росулъе щвараб мехалъ гIадаб асар росулъ гIурав дие цониги музеялда цониги театралда гьабичIо
Гьеб букIана дир тема
Индонезиялъул чIинкIиллъиялда магIарухъ гIадин бухулеб къали чIегIераб Африкаялда Дагъистаналъул зурмил гIадал бакъназул свераби НьюЙоркалъул къватIахъ чергес формаги ретIун хьвадулев Кавказалъул чи Истамбулалда Парижалда пашманал магIарулазул апарагзаби Лондоналда выставкаялда Дагъиста налъул хъуби Италиялда Венециялда Цовкраялъул палугьаби Петербургалда тукада тохлъукье данде чIвараб Шамилил хIакъалъулъ хъвараб тIехь
Хириял дагъистаниял кIудияб гучаб дир совет гъотIол дир гьитIинаб гIаркьел кивго дун дур кочIохъан дур рагъухъан
Мун дир мугь чIвалеб кьуру
БатIибатIиял улкабаздасан гьенире араз гьеб улкаялъул кучIдул рачIуна
Дица ц Iидасан дур хIакъалъулъ цIидасан лъараб цIидасан бичIчIараб цIидасан бокьараб дуде хъвана
Гьедин гуребани дир кучIдузул къисмат букIинаан вехьасул хинкIазулги ханасул лъималазулги гIадаб
66 РагIаби руго кIулал
Темаби руго гъансал
Щивасул буго жиндирго гъамас
Цо темаялдаса цоги темаялде кIанцIолел цонигияб тIубан рагIалде щвезабуларел чагIи цоял рачун цоял риччан руччабазул дармида вугев Далаголасда релълъуна
Гьев къоло микьго чIужу ячарав чIужуго гьечIого хутIун вуго гьанже
Амма темаялъул живго бетIергьанай лъади гьайизе бегьуларо
Гьеб гьесул я лъади гуро я лъимер гуро я эбел гуро
Гьеб щивасе гIахьалаб букIине бегьула
РукIуна цоцоял лъицаялиго жиндир
тема бикъун бугин
Жинца Йирчы Гъазахъил хIакъалъулъ хъвалеб мехалъ дуцаги щай гьесул рахъалъ хъвалеб гьеб цIогь бугилан гаргадана цо гьалмагъ цогиясда жиндир йокьулелъухъ гьев балагьарав гIадин
Хвалчен рекIарав вукIине ккола имамлъун
Абурасе гуро ячарасе йикIуна бахIарай
Гъваридго ва лъикI лъица хъваниги гьесул тема буго Йирчы Гъазахъ ан абун жаваб кьуна гьесие гьалмагъас Дун гьесда рекъола
Блокноталдаса Сундул хIакъалъулъ дуца ахIулеб гъеду
Мочо хурул хIакъалъулъ
ХъахIилаб ралъдал рахъалъ
Литератураялда жанирги руго гъудулги чайкабиги цIумалги
Дие хириял руго цIумалги чайкабиги
Цоязе мегIер бокьула цоязе ралъад бокьула
Щибалъул жиндирго ВатIан жиндирго тема буго
Гъадие жибго бокьула
Гьелъ бахIарчиги цIукIаги батIалъи гьабичIого рагъда чIваразул берал рикIула
Гьедин рукIуна цоцо поэталги
Жидеего пайда бугони гьез бокьани далай бачуна бокьани дулай бачуна
Гьел релълъуна хъахIалищ рачIунел ругел багIаралищ рач Iунел ругелали балагьун пагонал хисулезда
67 Кин бугониги литератураялъулъ дие бокьуларо кIиго бетIерги ургъун ункъо кверги хIалтIун цадахъ хур бекьулеб гIадин кIигояс цадахъ рекъон хъвалеб цого асар
К Iиго чиясул цо бетIер цо мацI цо ракI цо махщел
Гьединал хъвадарухъаби цоцадаса ратIалъун унелъул ахиралда къайи сабаблъун судалде рортанхъулел рослъадиялда релълъуна
Литературияб тема къайи гуро
Гьелда сверун ракь гIахьал гьабун колхозал гIадин цолъизе бегьуларо
Гьединаб кIиго колхоз цоцадаса батIалъарабго Ц Iадаса Исбагьица абун буго гьоркьоб лъимер букIинчIолъи талихIан
Гьел ахирги руссун къваридал оцал гIадин яги раччи бакIлъарал гьардухъаби гIадин цоцалъ рагъула
Щивасул букIине ккола жиндирго хурул ссан
Амма дица абиларо дир хуриве чи къагейин чияр хуриве дунги къаларилан цо цедер чияр ракьул диеги к IваричIин цо малъ дир ракьул чияеги кьеларин
Дица дир темаялъул гIорхъуда хъаравулзаби тун гьеч Iо тезе гьелъул г lopхъиги гьечIо
Тема я цIунараб вакъпу гуро яги къараб раци гуро я чан гьабизе гьукъараб рохь гуро я ччугIа кквезе изну кьолареб xIop гуро
Цо нухалъ Дагъистаналъул хъвадарухъабазул мажлисалда дагIба ккана
Цояс абуна дагъистанияс Дагъистаниязул xIaкъалъулъ хъвазе ккелилан
Киралиго Уралалде Испаниялде Япониялде гьал щай унелан
Жибжиб ахил жиндирго хIанчIи ругин
Щайила нилъер муг Iрул иццул лъарал гьадингоги лъим гIемерал гIатIилъабазде чваххизарун цоги бакIазда жидерго шаг Iирзабиги тун щай нилъеца мохмохида нах бахинеб абун
Мажлисалда вук Iарав гьоболас гьелъие жаваб гьабун гьадин абуна Чундузул букIуна жидерго рук Iун
ХIанчIазул букIуна жидерго босен
Амма бакъ амма цIад амма чIараб нур къалъула чваххула гвангъула кIудиял гIатIилъабазда
Гъугъай пири гъугъадула пирхула 68 рорхалъабаздаги гъварилъабаздаги муг Iруздаги рохьаздаги
Гьединал бакъ гIадал цIад гIадал чIараб нур гIадал рукIине ккола художникалги
Цебе батIияб росулъа яс ячарав чиясухъ гIадин балагьизе бегьилищ батIияб бакIалъул рахъалъ хъваразухъ
Гьанже дунял гIатIилъун хисун буго
Дун вачIана рикIкIадаса нужер мажлис баркизе
Дида берцин рихьана нужер мугIрул нужер ралъад нужер ясал
Дица гьезул рахъалъ хъвани дир ватIанцояз дида баркаляян абила
Гьезда гьеб квеш букIинаро
Нижер ракьалъул гIадамазул рахъалъ нужеда хъвани дагъистаниял гьелдаса рекIекълъиларо
Рокьи эркенаб буг o
Нилъеда гьикъун гуро гьеб бач Iунеб
ГIор бахун бачIараб пиричIалъулги бегьула лъикIаб пулав гьабизе
Мажлисалъ гьоболасе хъат чIвана
ЧIор гIадал рагIаби абуна гьес
Амма бугониги тIувангоялде гIагарун гьесдаги разилъун гьесие хъат чIвалеб мехалъги дун хиялазда вукIана
Цогидал улкабазул хIакъалъулъ хъва зе бегьила амма дурго тема дуца тIубан рагъараб мехалъ
Гьаб дир лагаялъул гьетIараб гъотIол Пандур гьабе къотIун дир магIарулал
Гьелда бай кIиго чIва кIиго дир рокьи Рокьулел мугIрузде ва гIаламалде
Дир гьинал ракIалъул гьал асаразул КIиго бокал гьабе дир гьудулзаби
Цо Дагъистаналъе цо дунялалъе Цодаздаги тункун иргадал борхе
Дагъистанги дунялги дир к Iиго тIогьол квацIи цого квералъ ккураб
Дир кIиго гIумруялъул лъар гIатIидаб майданалда цолъараб
Дир кIиябго берзул магIил гарал к Iаркьабаздасанги гирун нилъалда цоцалъ журарал жугьабазде руссарал гьале дир гIумру дир тема дир музыка дир назму дир тIехь
69 Дагъистан гьечIони гьечIо дунял дунял гьечIони гьечIо Дагъистан
Рорхатал мугIруздаса гIатIилъабазде боржунареб цIумги цIум гуро гIатIилъабаздаса мугIрузде боржунареб цIумги цIум гуро
Амма литератураялъулъ цIумаллъун рижичIезе цIумаллъун рахъине захIмат буго
Жиндир заманалда пандур хъвазе ругьунлъичIес пандур доб цояб дунялалда хъвалилан абула дагъистанияз
Амма букIаниги гIемерал руго тема рокьи ккун ццин бахъун батичIого махI сунтIун женжедулел гьабзаз гIадин балагьулел
Гьедин дело махI сунтIун кодобе босула ришват къунцIулев судияс
Гьедин рештIине тIалаялъусан кIкIуй беролеб ригь тIаса бищула хъантIарав гьоболас
Тема гьединазе гьенкIерок Iесеро буго
Гьединаз ЦIодорай гьодорай кIиго ясалъул Реc бугей йосула мискинай тола
Гьединаз квартираялъе гIоло лъадй ячуна
Гьединаз рикIкIадал улкабазул рахъалъ хъвала гьел улкабаз гьабураб асаралъ гуро гьезул рахъалъ хъвани жидер кругозор гIатIилъилин тIадеялдаса тIаде тема цIикIанагIан гьунар цIикIкIинилан ккун
Гьезул тIахьал географиялъул учебниказда релълъуна ракI жагърапиялъул картайин ккола
Гьел релълъуна рикIкIаде анагIан дармил иш лъикIилан хIисаб гьабулел спекулянтазда батIияб росулъ рос валагьулей росулъ рекъарав чи гьечIин хIисаб гьабулей ясалда
Ахирги гьей чарухъалги хун хайирги ккечIого Алмасил гIанкIу гIадин юссуна
Блокноталдаса Жеги гьитIинго дица япониял Хасаналде тIаде кIанцIараб мехалъ Самураял какун кечI хъван букIана
Гьеб кечI Хунзахъ редакциялде битIараб мехалъ гьелъул редакторас бахъичIого 70 нахъе битIун бачIана
Гьабихъе араб хъандида гIадин гьелда газеталъул нуцIбигордал рахан ратана
Нахъе гъолеб хъандида ганчIал речIчIулеб гIадин нахъ буссинабулеб кочIол рахъалъ редакторас кагътида хъван бачIана Мун цIакъго рикIкIаде щун вуго
Дур магIарул кечI кидаго японияз цIализе гьечIо
Щай гIункIрукьалъ кIал бацIцIунеб
Щай гIунтIулареб бакIалда мацI хъвалеб
Щай бахунареб бакIалде гамачI рехулеб
Дуе Япония щай
Шура хъала бихьичIев чиясе
Япониягьеб мун ваккулеб кIкIал гуро
Редакторасул гьеб кагъат дица инсуда бихъараб мехалъ гьес абуна Дида лъаларо Япония мун ваккулеб кIкIал бугищали амма поэзия гьав редактор ваккулеб кIкIал гуро
Гьоркьор сонал ана
Дир редактор Япониязулгун рагъдаса ругъунги орденги босун вуссана
Блокноталдаса КIиго магIарулав ун вуго гъологIучIал гьаризе рохьоса къотIизе г Iадал гIаркьалаби ралагьизе
Цоясда бер чIварабго рохьил рагIалда рихьун руго рекъарал г Iаркьалаби
Къот Iун гьелгун гьес лъикIал гъологIучIал гьарун руго
Цогияв абуни къоялъ лъикIалдаса лъикIаб балагьулевин абун гIанхрил бохдул гIадал гIучIалгун вачIунеб мехалъ гьесул гьудул цIиял гъологIучIалги рукьалда ран гIасруьарулев ватун вуго
Гьеб хабар бицана дие АбутIалибица цо Дагъистаналъул поэт рикIкIаде командировкаялъги ун тIад вуссарэб мехалъ
Рукъалъ малълъичIеб кечI къватIалъ малълъиларо
Гьедин цо рачI гъезейилан араб гъвала лълъарги борч Iун бачIанилан рагIун букIана ян лъугIизабуна гьес жиндирго хабар
КучIдузе материал балагьизе унел поэтал релълъуна
ботIрода тIад тIагъурги букIаго дир тIагъур кибдай буго ян гьеб балагьизе унел гIадамазда
71 Дун гьитIинго тIоцеве росулъа къватIиве сапаралде вахъараб къаси мехалъ эбелалъ дие нух гвангъизе гортIа бакун тун бук Iан чирахъ
Гьеб чирахъалъул канлъи кив вукIаниги дида бихьула
Гьеб канлъул кунчIи букIуна дир бадиб жаниб
Гьанже рокъове щун гордо рагьарабго дида кинабго дунял бихьула
МагIарул гьитIинаб рокъоб дунялалъул къварилъиги рохелги буго
Гьеб бараб буго живго художникасда
Тема кьоге берал кье бетIер кье гIундул кье ракI кье щвараб г Iop рахънисан бачунеб бел кье
Дунялалъул литератураялъул библиотека цо тумбочкаялъуб гьуна
MaxI сунтIун тема босулел дагьал чагIи руго
Гьел заманалъул лъимал гуро къоялъул лъимал руго
Гьел мочохур балагьулел гъудул руго
Гьедин мочохур балагьулаго мехмехалъ гьел гьиналъ ккола
Темаязул пардавалъ гьумер бахчарал релълъуна гIинкъай бахIаралда
ГIинкъай бахIарай ЙикIун йиго цо росулъ цо гIинкъай яс
Гьей батIияб росулъа чиясе росасе уней бергьараб бертин букIун буго
БахIаралъе берталъе рачIарал гIадамаздаса жиндирго гIинкълъи бахчизе бокьун букIун буго
Гьелъ божарай гьудулалда гьарун буго гIадамаз кеп щолеб хабар бицунеб мехалъ жиндир кваранаб гъеж зинкIкIеян
Гьедин гIадамал релъарабго елъун гьел пашманлъаралго пашманлъун йикIун йиго бахIарай
Амма гьудулалъ хадуб кIочон тун тункизе кколеб бакIалда цин зинкIкIун буго зинкIкIизе кколеб бакIалда цин тункун буго
БахIарай киналго гIодоре къулараб мехалъ гIагIаялда елъун йиго киналго гIагIаялда релъулеб мехалъ агьиялда угьдун йиго
ГIадалай бахIарай щай жиндие ячарай абун бахIарас гьей ячIарабго нухалъ ячарабго пайтоналда нахъе йитIун йиго
ГIинкъай бахIаралда гIадин гIемер тенкезеги зенкIкIезеги кколаро художникасда
Гьес чияда гъикъич Iого жиндаго бухIун унтун хъвазе ккола
Гьедин хъвачIого дирго ккарабги бицина цо нужее
72 Гьеб рахъалъ дида разилъуларезе насихIатлъун букIаян абе гьаб хадусеб ракIалдещвей
Хунзахъ хъалаялда байбихьул школалда кIиабилеб лъаларо лъабабилеб лъаларо классалда дун ц Iалулеб мехалъ гьений дунгун цо партаялда цадахъ цIалулей йик Iана Нина абурай Москвалдаса ячIарай гIypyc учительницаялъул яс
Дие гьей цIакъ хирияй йикIана
Къойил дица гьелъухъе кагътал хъвалаан
Дида г Iypyc мацI лъалеб букIинчIого дица гIищкъуялъул бицарал рагIаби кин хъвалелан г Iypyc мацI лъалев цо васасда гьикъулаан
Гьев хIалихьатав васас гIаксалда бицун дица дидаго лъачIого Нинахъе квешал рагIабазул цIураб кагъат хъван батана
Нина гьелдаса нахъе дунгун барщана
Щай барщараяли лъаларого вукIана дунги
ХIалихьатал руго цоцо малълъарухъаби
Гьез художникгун хирияв цIалдохъан барщизавула
Блокноталдаса Гьелдаго релълъараб иш ккана дир гьоркьор сонал аралго Москвалда
Гьебги дойго Нинада бан ккана
Дун Горькил цIаралда бугеб Москвалъул литинституталда цIалулев вукIана Нина Ленинил цIаралда бугеб пединституталда йикIана
Цо декабралъул къоялъ дун гьелъ гьоболлъухъ ахIун вук Iана
Дида лъалаан гьеб Нина гьаюрай къо букIин
Гьелда бан дица гьелъул рахъалъ дир маг Iарул мацIалда кечIги гьабун гьеб г Iypyc мацIалде буссинабизе кьуна цадахъ цIалулев цо гьалмагъасухъе
Гьес гьеб перевод дихъе кьурабго дида дир кечI лъачIо
Ц Iакъго гьуинаб куцалъ гьабун бугоан
Амма гьаб нухалъ дун беццав чи гIадин балагьичIо
Дица абуна гьаб кечI дурго йокьулей гьаюраб къоялъ гьелъие кьейин гьалмагъ диралъе бегьани дирабго буссинабеян г Iypyc мацIалде
Малълъарухъабаз абула Балагье сверухъ ругел хIикматал ишал ругел хIайранал гIадамал бах Iарзал маякал
Щва колхозазде а заводазде
Кирехун балагьаниги буго тема
Бокьараб бакIалда тунке килищ кисанго иццал 73 беролел руго
Бокьараб кьурда кьабе газа гамчIаздаса цIа пирхизе буго
Балагье зодоре балагье гIодоре кибго гIумру
Ахираб тарихияб Пленумалдаса хадуб гIумру цIилъун буго
Гьеб гIумру нужехъ балагьун буго гьалмагъзаби художникал
Нуж нахъа хутIарал тIукъби рищулел рукIунге
Дида ракIалде ккола тема гьедин тIадго лъедолеб букIунарилан
Тема чвахиялде данде ччугIа гIадин чIезе кколин
Гьедин бигьаго босараб тема балагьичIого хIалтIичIого босараб хазина буго
Гьелъул къимат учузаб бук Iуна
Тема дун балагье ян бахчун букIуна
Цо ккве цер ккве ян абула магIарулаз
ГIемераб мехалда балагьараб чIегIераб цер чанахъанасда пуланаб къоялъ тохлъукьего цо кIк Iалахъ батун буго
Мун гьанже гьанибищ букIараб
абун чанахъанас гьикъараб мехалъ цараца жаваб кьун буго Дун къойилго гьаниб букIунаан амма жакъа гурони мун тIаде ккечIо
Цо къо букIуна хъвадарухъанасда жиндирго тема батараб жиндир гIумруялъул магIна бичIчIараб
Художник палугьан ватичIони гьес жиндирго тема хисизе бегьуларо
Хисани цо дир гьалмагъасул пьесаялъе ккараб гьесиеги ккезе бегьула
Цо нухалъ дир гьалмагъас хъвана колхозияб темаялдасан пьеса
Гьеб бшцунго кIвар бугеб темайин ахIдолеб заман букIана
Тема лъикIаб бу го букIаниги лъарагI театралъ пьеса къабул гьабичIо
Гьеб кIвар бугеб гIилла гIемеразда гуро бичIчIулеб
Г Iалил гIурцIмадаса дир бартул къураб бакI щибилан хъвадарухъанасул гIарза бачIана
Г IуцIун анцIго комиссиягун балагьана
Пьеса букIана кIиго бригадаялъ ах Iулаго кечIгун колхозалъул хурзабахъа бечедаб тIорщел бакIариялъул хIакъалъулъ
Доб заманалъ хIукуматалъул хIукму букIана лъарагI авлахъалда квасквас бекьиялъул ва бакIариялъул xIaкъалъулъ
Гьалмагъасда абуна ролъул бакIалда 74 квасквас гьабуни нахулъан рас гIадин инин пьесайилан
Пьеса хъван лъугIана магъилъ квасквасалъул гIомоялъ тIанхазда гьоркьосан гьумер баккилалдего
Гьеб театралда цIалун лъугIун букIинчIо цIияб х Iукму бачIана
Квасквасалъул пайда гьечIин гьанже къвариг Iараб жо цIоросаролъ бугин
Гьелде буссинабизе ккана мискинаб пьесаги
Ахирги пьеса цIалараб мехалъ театралда цIа ккана
Гьалмагъас бицуна ццин бахъарав жинца пьеса борхатаб кьурдасан гIинги ккун гIурулъе хьуризабунилан
БокьичIого хIалалъ гьабулеб ригьнал къисмат магIарухъ гIемерисеб мехалъ гьединаб букIуна
Гьединабго иш ккана цойги гьалмагъасул пьесаялъулги
Доб заман букIана турказулгун нилъер хIукуматалъул дагьаб хIунси бугеб
Хъвадарухъанас гьебсагIат хъахIал чалмаязул чагIазде данде хвалчен борхана
Туркал какараб пьеса хъвана
Артистал султанасул чабхъадулазул кIичIарал хвалчаби рорчунел рукIадго художниказ мажгитазул минаразда тIад тIарамагъадисеб накъищ гьабулеб гьелда гвангъизе хъвалхьараб моцI балагьулеб букIараб мехалъ Ататюркил заман ракIалдещун ракIалдаго гьечIого турказулгун гьоркьоблъи лъикIлъулеб гIадаб сурат лъугьана
Хъвадарухъанасда абуна пьеса дагьаб тамах гьабеян
Гьале къого сон гьеб я тамах гьабулеб я къваIкIизабулеб рии их хаселалъухъ балагьун
Дида гьеб пьеса бихьана
Цаби гьеч Iеб бечеялъ гIемер чIамураб чIарал сум гIадин бугоан гьеб гъарим
Гьениб къаламалдасаги кIукьмах гIемер хIалтIун бугоан
Амма щаяли гьалмагъас гьеб г Iурулъе рехулеб гьечIо
Дир хIисабалда театр бухIилалде гьелъие нух цевесев гьалмагъасул пьеса аралъубе буго
Лъабабилеб пьеса цо гIурусазул хъвадарухъанасул Гьалдолел гIадамал абураб буго
Гьеб пьеса хъвана Дагъистаналъул театралъе
75 Гьелда бизьизабун букIана рикIкIадаб росулъа магIарудал Каспиялъул ччугIихъабилъун кин лъугъаралали
МагIарул театралъ гьеб къабул гьабичIеб мехалъ гьес ц Iаралги хисун героял лъарагIаллъун гьаруна
ЛъарагIазги гьесухъ гIин тIамичIеб мехалъ гьес х Iалбихьи гьабуна цо цоял даргияллъун гьаризе цоцоял лезгияллъун гьаризе ва гь
Амма гьаниб катида цониги гъадриниб рахь батичIо
Гьоркьор сонал ингун цIализе ана гьав Дагъистаналдасан Москваялде
Цо заманаялдасан paгIana гьеcул пьеса Цыганазул театралъ лъунилан
Ахирги бахIаралда рос ватун вуго
Амма гьесги гьей хеккого йиччан тун йиго
Дие бокьун букIана бицине цо Искандерил Маякалъулги
Хабарги халалъидал къокъгогIаги бицун телин
Искандер ана цо машгьурай маякалъул хIакъалъулъ къиса хъвазе
Хъвана хъвана бахъизе кьуна
Белагьидал маяк маяк букIун гьечIо
Гьадингояб нахул чирахъ букIун буго хIалтIун гуро батIияца ургъун бахъараб
Цинги гьес гьеб къиса цоги батIияй маякалде буссинабун буго гьанже гьеб маякги ссун буго
Сон дида цо кIалалъ абулеб рагIана гьеб хабар лъабабилеб маякалде буссинабулеб бугилан
Гьеб маякалъул кинаб къисмат букIинебали дида лъаларо
Амма гьеб къисаялъул кIалдир цаби гьечIолъи рук Iаралги некIого рортун ратилеллъи дида ракI чIун агъазул хIоболъе щун лъала
Гьанже цо дирго ккарабги бицинин
Кверал чуричIого чи вихьизавизе захIматаб кидаго дида кIочонареб кIудияб рогьояб иш ккана дир гIолохъанаб заманалъ
Дица гъелъул рахъалъ поэмацин хъвана
Гьеб сабаблъун дун гIемерав какана
Амма дицаго гIадаб тамихI дие лъицаго гьабичIо я гьабизе гьечIо
Дагъистаналъул бахIарчи дицаго цеве чанги кучIдузулъ ахIарав Шамил цо заманалъ хиянатчиян турказе англичаназе улка бичизе бокьаравилан чIезавун цо къавм хIалтIулеб мехалъ дун гьезул гудуралъ ккуна
Дица имам какун кечI гьабуна
76 Буго дир каранда кутакаб ругъун КигIан мех баниги гьеб лъик Iлъиларо
ГьитIинго рагIараб маг Iарул чIухIи БахIарчилъиялъул мисалги цIарги ЦIигьулдерил тIохалъ къаси рицунел Къисабалъ маргьабалъ вукIунаан гьев
МаркIачIул гIужалда гьитIинав дие Гьесул рахъалъ харбал рицунеб мехалъ МугIрул чIван хьвадулел рукIана накIкIал Гьас рагъде ахIарал аскарал гIадин
Гьесул цIар бахъигун кIочон толаро КIазица эбелалъ бацIцIунеб магIу
Гьеб цIар букIунаан ракIалда буго Бищунго хIайранал магIарул кучIдулъ
ХъахIаб чалмаялъулъ чергесаб ратIлилъ Чарамул хвалчада квегIаб кверги лъун Херав имамасул гIагараб сурат Сонаца букIана нижер рокъоб бан
ХъахIаб къададасан къадруяб гьумер Къойил дун ворчIигун балагьулаан Хадуб кIочонареб цо рогьалида Рагъде тIоритIана гьас дир кIиго вац
Гъосул танкабазе квердаса рахъун Курхьаби баргъичал кьуна ясаца
Кьалда дир мугIрузул гIолохъабазда ГIемерав ракIалде вачIана Шамил
Гьасул хIакъалъулъ Чан хIайранаб назму хъвараб инсуца
77 Амма ахирияб гьесде гьабураб Поэма бахъичIо нахъе бачIана Нахъе бачIана гьеб
ЧIухIарав имам ЧIвадарухъан вугин хъамалчи вугин Чияр улкабаца Дагъистаналъул Мискин халкъ гуккизе витIарав вугин
Гьеб хабар бачIиндал унтана эмен Ургъалабаз къвал бан къварилъиялъ цIун
Къанщана гъос берал ахираб нухалъ Имам сверухъ кивго какулев мехалъ
Дирги гIайиб ккана унтула керен Какана дицаги уян ккун Шамил Англичаназул гьудул вугилан Гьайбатал мугIрузул тушман вугилан
Къоло щуго соналъ борхараб хвалчен Хиянатин абун батана дица
Дунял хIайранлъулеб хIикматаб гьунар Гьересиян абун батана дица
Хинаялъ белъараб багIараб магжилъ Гьанже щибаб сардилъ цеве чIола гъов Цин АхIул гохIалъул гучав рагъухъан Цин Гъуниб бакIалда кIудияв асир
Хунжрузул хучдузул анцIила ичIго Унтарал ругъналги рихьизе гьарун Гьезухъ балагьула гIемераб мехалъ ГIайиб бугев дида абула гьадин АнцIила ичIабго ругънаде тIаде Къоабилеб ругъун дуца лъунилан
78 Къоло щуго соналъ рагъ гьабуниги Гьанже дуца гIадин дун лъукъичIилан
Дун чанги гуккана хвалилал соназ Хиянат гьабуна божарал чагIаз Дирго гIагарав вас пачаяс арав Гьесухъа вуссана дир тушман лъугьун
Рагъ гьалаглъарабго дида аскIоса Ана наибзаби ана муридал
Меседихъ вичана дун гIагараца
ГIаламалда лъала дир рагъул гьунар
Амма дуца гIадин къо ккараб мехалъ Къаникь дир ракIалъе г Iакъуба кьечIо
Щиб цIакъ магIаруллъи гьечIев чи мунго Чарамул кьураби кIочонищ унго
Лъала дир ярагъги дир гъазаватги Дол гъулдузе жакъа къваригIун гьечIо
Амма къо букIана дир хвалченалъул Хириял мугIрузул сси гьалъ цIунулеб
Дир гъалатI букIана кьалул соназда Кьурди кечI кепалъул гьудул вукIинчIо
Гьединалгун жулалъ гаргадулаан Гверде тIаса бахъун мугъ бухулаан
Дуца пикру гьабе дур тайпаялъе ТамихI гьабунгутIи бегьулеб жойищ
Доб заманаялда рукьги ккун дица Кьурулъа гIодове рехилаан мун
Гьединан вачIуна сордойил имам Унтараб керенракI ссудизабизе
79 Цо гьесул балагьи цо гьесул кIалъай Цо гьесул кIодолъи цо дир гьитIинлъи
Огь гьечIо дир рагIи гьесда абизе Гьев гIезе гьавурав дуда абизе
ХIажиМурад гIадин тIаса лъугьаян ТIад вуссун вачIунев вуго гьесухъе
Гучав имамасул чармилав наиб Чияр хьуцIилъе ккун чIвана доб мехалъ
Дир щибдай букIинеб
Шамилихъе дун БатIияб чода тIад вуго вачIунев БатIияб мех буго цIияб нух буго Бокьун гьечIо дие хьуцIилъе ккезе
Имам согIав вуго ццидалав вуго Дида божилищ гъов лъазе кIоларо
Хъатикь ханжар ккурав багьадурасда Квешлъаби ракьалда кIочон толаро
Амма гьари буго мугIрул гIадамал Дир гIайибалдаса нуж тIаса лъугьа
Огь тIадегIанаб халкъ васас гуккарав Эмен кинигин мун дихъ балагьуге
ГIицIал тIулбуздаги тIугьдул раккула ГIумрудул сонаца ругънал седола
Дир унтараб керен ахIтIелеб буго Бокьулин къварараб Шамилил халкъан
Гьедин хъвана дица
Лъаларо дир гIайибалдаса гIадамал тIаса лъугьаралищали амма дунго гьелда тIаса кидаго лъугьинаро инсухъ гIенеккичIев васасул гьелдаса ракI бухIичIого хутIуларо
Инсуца абун 80 букIана Шамилида мун хъваге хъвани Шамилица дуе хIалхьи тезе гьечIо
Огь свакан вуго дун сонисеб къодахъ Жакъа багIарлъулеб гIумрудул соназ
Заманалъ даим гIин кьурула дир ГIайибав васасул инсуца гIадин
Къо мех гIасру эпоха
Цоязе эпоха къваригIуна цоязе къо гIола
Цоял гъутIби щибаб анкьиде хисула накIкIи гъветI нуснус соназ цого кьерги цIунун букIуна цоял хIанчIаз гьава цIехон бакI хисула цIумал кидаго мугIрузда хутIула
Цоял ччугIби чвахиялда рекъон лъедола сахаб ччугIа чвахиялде данде уна
ЦIиял чакмабазда хIур хъвазе гурилан хIатIазул малъалда вилълъарав магIарулас хIарщулъ дегIен чIчIезе ккун буго
Гьединаб ккола къисмат жиндирго цIар гьабулаго мода гIадин тема босулел хъвадарухъабазулги
Гьезул кинабго гьунар байрамазул трибунаялда ялъуни багIаралъ релъарал календаралъул тIанчазда релълъуна
Цоцо мехалъ ккола гьел кучIдул хъвалел гурин чуял риччай гьарулел ругин чIел босизе
Цо къоялъ чол горбода гвермендо базе гIоло гьез бидул цIезарула чол хьалбал заманаялдаса нахъа хутIизе бегьуларин май щвелалде хъвала маялде Гагарин воржун вахъиналде хъвала Гагариниде гьезул барометрцин Китаялде сверула цинги Югославиялде кIичIула
Бихьизабе гьезда сундул хIакъалъулъ хъвалебали
Гьел хIадурал руго ТIелекье ГIалибулат гIадин
Цо нухалъ хундерил наибас жиндирго нукар ГIалибулатида абун буго мун метер ТIелекье ине кколилан
Радал хъахIлъи лъарабго ТIелекьеги щун къадиялде ГIалибулат Хунзахъе нахъ вуссун вуго
Бичас биччани кив вукIарав ГIалибулат ан гьикъун буго гьесда гIадамаз
Щиб къвариг Iелалъ
КъваригIел наибасда лъалин абун буго ГIалибулатица
81 Дида гIемерал данд чIвана литературиял ГIалибулатал
ГьитIинго бертабалъ дихъе кьуна тIил Кьурдизе бокьарай яс ахIейилан
Ва амма чIахIиял дандияз дида Дой гуро гьай ахIе абун шурана
Гьанже пандур буго дида кодой кьун КечI ахIе бокьараб амма дацияз Бокьараб ахIизе дие толаро Долде ахIугеян гьалде ахIеян
Гьанже гIемерисез ригьин жиндаго гьикъичIого кьолбода гьикъун гьабулеб буго
Хъвадарухъанас ригьин бищунго цебе жиндаго гьикъун гьабизе ккола
Цоцазул гъежда рекIун ахIараб кечIалъ кеп гьабуларо
ГIемерал дациязда цIехон гьабуни Басирил кечIалъе ккараб ккола
Басирил кечI Улкаялъе Гоголалги Щедриналги къваригIун ругин советияб сатира цебетIезабизе ккун бугин абураб мехалъ лъарагIазул бащдав поэтас башдав редакторас Басирица сатириял кучIдузул тIехь хъвана
Гьес гьенир какун рукIана гьерсихъаби мацIихъаби хIел хIелчагIи тунеядцал кIухIалал хIалтIизе бокьуларел чагIи
БитIун тIехь къватIибе лъугьарабго цо газеталда цо критикас кутакалда какана гьеб тIехь Гоголалги Щедриналги къваригIун ругилан абураб лозунг поэт Басирида мекъи бичIчIун буго ва гьес гьанже загьирго нилъеда бихьизабуна жиндирго гьитIинаб чIегIераб ракI
Кир рихьарал Басирида гьес кучIдузулъ рицунел гIадамал
Гьединал чагIи нилъер совет улкаялда гьечIо
Гьеб нилъер совет гIуцIиялда ва гIадамазда тушбаби рохизе гьарулеб гьерсилаб мацI буго
Кив вихьарав дуда гьединав кIухIалав хIалихьатав хъачIав колхозалъул бригадир
ан гьикъана гьесда доб мехалъ цо кIудияв хIакимас
Нижер росдал колхозалда вихьана ян хIинкъадго жаваб кьуна Басирица
82 Гьеб нилъер цIар бугеб колхозалъул рекьарухъабазда тIасан гьабулеб мацI бугилан ахIдана хIаким
Цо лъицаялиго Ба сирил гIинде щурана гьанже бищун лъикIаб жо гIайибазе мукIурлъи бугилан
Цин гуро кIицIул гуро кIикъоялда анцIго нухалъ мукIурлъизе ккана гьев
РагIабазда ниж божиларо ишалдалъун бихьизабе дурго гъалатI ан абуна гьасда дов хIакимас
Басирица КIвахI гьечIей Маржанат абураб поэма хъвана
Гьелъ колхоз борхизабуна киналго планал тIуразаруна хIалтIунги тIоцебесеб бакI ккуна
Маржанатил тIехь бахъун лъугIана
Лакировщикан хъвана Басирил рахъалъ газеталда
Кир рихьарал дуда гьадинал Маржанатал колхозалда
ян ахIдана гьасде довго хIаким
Басир вуцIцIун чIана
ВуцIц Iун чIана гьев анцIабго соналъ
Квералъ бичизеги кIолареб кIалалъ бичизеги захIматаб гарацI бухьана гьесда
Цо нухалъ хъвадарухъаба зе цIиял квартираби рикьулеб мехалъ ваккана гьев Союзалде тIокIав ваккичIо
КIухIалав бригадир гьечIин гьеб гьересияб мацIин вукIарав дов кIудияв хIаким гьоркьоб мех иналдего хIалихьатав мацIихъан гьерсихъан абун хъулухъалдаса реххана ва лъилго гьосда хадуб ракI бухIичIо
ВукIунаан гьев цеве радалбакъанида правительственный пляжалде кIудияб ЗИСалда чвердезе хьвадулев
Шагьаралда жиндирго рукъалда цебе бугеб пляжалде гьев кигIанго ралъад хирияб бугониги унароан авторитет бегьилищ хвезе тезе
Гьанже хъулухъги гьечIо машинаги гьечIо правительственный пляжалде ине
АскIоб бугеб гьанжелъагIан инчIеб пляжалдеги ине рекъон гьечIин хIинкъун чIун вуго
Жиндирго чIухIиялъ живго ралъдадаса махIрум гьавуна цеве вукIарав хIаким Мухтарбековичас
Цоцо хъвадарухъабазулги гьесул гIадаб гьечIищ къисмат
83 Гьелъ дие абизе бокьун гьечIо хъвадарухъан рохъо хъирщулев хъублъи балагьулев вукIине ккелилан
Гьединазда нохъо чорокилан цIар лъезе бегьула
Нохъо чорокил хабар бицинищ
Нохъо чорок нохъо чорок гьадин рогьоде бан буго хъубаб нохъода батараб цо хIанчIида цогиял хIанчIаз
Заман гьор кьоб арабго гьебго рогьо бан хIанчIи ахIдегун жинде рогьо баралъ жаваб къун буго доб чорокаб нохъо жинца цебего танилан
Гьеб мехалъ хIанчIаз гьелда абун буго нохъо тунилан нохъо бацIалъуларин нохъо чороклъулеб гIамал течIони
Кинабго бараб буго хъвадарухъанасул гIамалалда
Гьесда чуязулъ чуги чундузулъ чанги цIвабзалъ цIваги тIугьдузулъ тIегьги кучIдузулъ кечIги гIадамалъ гIаданги вихьизе лъазе ккола
зодор руго гIемерал хIанчIи хIанчIазулъ буго цIум гьеб цогидал хIанчIиги ахада тун борхалъудасан чIухIун рикIкIаде боржунеб буго
Гьеб цIум бищун цебе бихьизе рекъараб буго
Блокноталдаса МахIачхъалаялда кечI ахIулел ясазул къец букIана
ЧIел босана рикIкIада магIарул росулъа гIадатияй ясалъ
Гьелъ ахIана берцинаб гьаркьидалъун Гагариниде гьабураб кечI
Дир ракIалъе цо хIалхьи гьечIо
Дида гьаб кечIги гьаб бакъанги гIолохъанаб мехалъго рагIун букIана
Хадув дун кантIана
25 соналъ цебе гьабго кечI гьабго бакъан гьай ясалъул эбелалъ кочIохъаналъ Байдуков магIарухъе вачIараб ме халъ Хундерил ГIалагIарталда гьесие ахIун букIана
Гьеб мехалъ гьалъул эбелалъ босун букIана чIчIел
Цого кочIохъ кIиго чIчIел
Эбелалъ ахIараб кечI киназдаго кIочон тана
Эбелалдасан босараб ясалъулги кIочон тела
К Iочонаро живго поэтас ургъараб гьес нугIлъи гьабураб
Амма дица абиларо цIумазул рахъалъ хъванилан нилъгоги цIумаллъун лъугьунилан
Чанги цIукIа дандчIвана цIар бугел бахIарзазде назмабиги хъван гьезул мугъалда нахъа рахчарал
84 Огь хварав МахIач ДахIадаев вахъаравани гьес жиндир рахъалъ диссертация хъвалев гIалимчиясда абилаан Дир гIумруялъулги бахIарчилъиялъулги рахъалъ ругел дур пикраби щивав редакторасда кIолел руго бигьаго хисизаризе
Гьесие инкар гьабизе кIоларев дуца дир хIакъалъулъ хъвазего хъваге
Цоцоязда ккола машгьурал кIудиял чагIазул рахъалъ хъвани кIудияб тема босани жалго кIудияллъун лъугьунилан
Амма бищун кIудиял хъвадарухъабазги бахIарзазги бищун гIадатияб бищун гIумруяб гьабулаан жидерго пикрулъун рокьилъун ишлъун
Бищун гIадатияб ва гIадамияб буго бищун кIудияб
КIудиязда гьитIинабги бихьула гьитIиназда кIудияб гурони бихьуларо
Блокноталдаса Цо заман букIана гьунар бугел хъвадарухъаби пашманаб гьунар гьечIел рохараб хъвалев чиясе къимат кьолеб мехалъ гьеб хIисабалдего босулареб
Х Iисабалде босулеб букIана сундул хIакъалъулъ хъван бугояли тема
Сундул хIакъалъулъ хъвалеяли бихьизабулел малълъулел куцулел чагIи хъвалездаса гIемер рукIана
Гьеб мехалъ дир инсуца Шамил абураб кIудияб поэма хъван букIана
БитIун поэма басмаялда бахъулеб мехалъ хIукму бачIана Шамил турказулги англиязулги агент вугин гьев эркенлъиялъе гIоло гурин жиндиего гIоло 25 соналъ халкъги гуккун вагъанин
Гьесул багIараб байрахъ гурин гIурччинаб байрахъ букIанин
Гвангъараб гьаб нилъер заманги тун поэтасе щай къваригIун букIараб гьеб некIсияб тарихияб иш абун
Эмен кутакалда пашман вукIана гьеб мехалъ
ХIанчIазги гъудузги ветIулев вугин гьанже ян хъван букIана инсуца доб мехалъ гьалмагъасде хъвалеб кагъаталда
Ленинградалда хьвагIараб жулил жваргъидваргъи буго Дагъистаналда ян хъван букIана гьес жиндирго блокноталда
Гьеб Заманалъ пашманав инсухъе мехмехалъ ваккулаан махсара бегIерав чи вукъулеб мехалъги чагIи 85 роххизарулев АбутIалиб
ВачIунеб мехалъ гьес цадахъ цо нухалъ зурмаги лалабиги рачIана
ХIамзат ян абуна АбутIалибица кучIдул гьарилалдего гьитIинго дица зурма пулаан лалаби рачунаан
Гьаз цо соналъ гуро дунги дир хъизанги хьихьараб
Гьалъ бачунаан бачеян абураб бокьараб бакъан
РачIа кучIдулги тун дица зурма пун дуца къали бухун гьелде руссинин
Гьеб бигьаяб буго
Гьанже гьаб ба къан бачейин доб бакъан бачейин долде хъвайин гьалде хъвагейин нилъ хъвадарухъабазул зурмихъабиги къолохъабиги гьарулел руго
Зурмихъаби къолохъаби гуро нилъер гьарулел ругел
Гьел батIиял руго Абут Iалиб ян абуна инсуца
Кьурдухъаби гьарулел руго нилъер
Гъоркьа ругез зурма пун палугьаби гьаваялда кварида кьурдулаан гьанже нилъги гьедин руго
Нилъ ахIун рукIана нилъерго гамачI къадалъ лъезе
Нилъецайин абуни нилъехъе кьураб кьолеб буго цогиязухъе
АбутIалибица цодагьаб харбихъги гIенеккун зурма пуна
Гьав кутакалда пашманлъана цIакъ захIматаб жо бугин кучIдул гьариян
Хъвадарухъан я зурмихъан гуро я кьурдухъан гуро я палугьан гуро
КочIохъан кIичIкIичIун кодоб гIерги ккун Кварида кIанцIолев палугьан гуро Кин зурма пуниги гьарсилан ахIун Свераби рахъулев кьурдухъан гуро
КочIохъан гьев вуго мугIрул къгIасруIаб цIум ЦIодораб лебалаб хIинкъи лъалареб
НакIкIал хъвалхьула гьелъ хьвагIарал куркьбаз Гъудул хъамула гьелъ цо гьаракь гьабун
86 Дир тема гьеб буго дир рокьи дир гьари дир гьа дир как
Как кигIан гIемербаниги гьелъул багьа холаро
Дагьабги къиматаб бук Iуна
Амма гIемерисеб тема такрарлъиялъ кIодолъуларо гьитIинлъула
Цо нухалъ дица хъвана дирго йикIарай гIурус учительнщца Вера Васильевналъул рахъалъ кечI
Гьеб критиказги цIалдохъабазги цIакъ лъикI къабул гьабуна
Гьелдаса вохарав дица гьелдаго релълъарал гIемерал кучIдул хъвазе байбихьана гIурус инженерасул агрономасул тохтирасул рахъалъ
Жиндирго рачIгун багъулеб кето гIадин кидаго цо бакIалде вуссун хутIана дун
Гьел дир асаразул къисмат некIсиябкн кьураб гьанжесеб чагъиралъул гIадаб ккана
Дицаги цогидазги МахIачхъалаялдаса Москвалде унаго гьениб гьудулзабазе цебегосеб гIемераб мехалъ цIунараб цIолбол чагъир босулаан цоцо мехалъ цо кинаб бугониги бочкаялъубеги тIун
Гьудулзабаз гьебги гьекъон гьелъие рекъараб мустахIикъаб рецц гьабулаан
Гьелъул цогидаздаги бицун батулаан
Цогидал гьелъул махIалъ ахIун дихъе рачIиналде дир некIсияб цIолбол чагъир лъугIулаан
Амма дица тукадаса босун цебе ккараб чагъир бочкаялъубе тIолаан ва дирго чогъролъа бахъараб бугилан гьекъолаан
БичIчIулезда гьеб бичIчIулаан
БичIчIуларел унгоунголъун гьеб беццизе лъугьунаан
Дир кучIдулги цоцо критиказ реццаниги бичIчIи бугел цIалдохъабаз къабул гьарич Iо
Гьезда гьез гьебго къваригIелалъ Далаголавги вачIун вукIанилан абуна
Яги ХIаживухIумадибирас гIадин цо росулъ цо гIабдал гIелин абуна
Дирго хIисабалда дица Ансадерил устарас тIилазе гьабураб гьабулеб батана
Гьебго къваригIелалъ Далаголавги вачIун вукIана Дун гьитIинаб мехалъ нижер росулъе поч босун хьвадулев вукIана тIалъиялда рагIарав рагIи бегIер ГIевутIаса КъурбангIали
Почги кьун гьесие бокьулаан цоцо хъалиянги цIан жиндирго ургъел дир инсуда бицине
Гьесул хабаралъул гIемерисеб тема букIана чIужу ячин
Гьеб 87 рахъалъ гьесул кIудияб хIалбихьи букIана анкьидасан буцIун моцIиде риххулел ригьинал гьарулезул церехъабалъ вукIине
Доб заманалъ дов цояйги йиччан цогияй ячине къачIадилев вукIана
Гьей ячине йигей гIаданалъул цIарги ригьги букIана щибаб къойил гьесул мацIалда
Амма цо моцIалъ КъурбангIалица къойил бицунеб гьеб ригьнал цIар бахъичIо
Почги нижехъе кьун нахъ вуссун унев вукIана гьев
Ячарайищ гъой г Iадан щиб ккараб доб ригьнал
ан гьикъана инсуца
ЦIакъ гъолда ракIалда гьечIеб жо батана ян абуна КъурбангIалица Гьанже цо къоролай ялагьизе Дагъистан сверизе ккун буго
Ана КъурбангIали росабалъа росабалъе лъелго лъади ялагьизе ва чед бортараб таргьа гIадин вуссана
Щиб ккараб КъурбангIали нух битIанищ
Нухни битIараб букIана Далаголас гьетIизабуна
Лъихъе киве щваниги ригьнал бицен гьабурабго мун кватIанин гьебго къваригIелалъ дагьав цеве Далагол Дарбишги вачIун вук Iанилан абуна
Далагол Дарбищ машгьурав магIарул Донжуан
МакъратIисищ Дарбищ дур къвалакь бугеб
Къоролай хIеккулин дур хIохьел чIвайдал
ХIелкил гъанцIаги бан цIалеб лъаларо ЦIуял жал дудаса ричIулел гьечIо
Гьедин хъван бук Iана дир инсуца Дарбищиде 1938 абилеб соналъ гьес анцIила микьабилей ч Iужу ячараб мехалъ
Гьебго къвариг Iелалъ Далаголавги вач Iун вукIанилан абула гьанже магIарулаз жидеда цебехун раг Iараб хабар хъвадарухъабаз такрар гьабулеб мехалъ
Цоцо росдае цоцо гIабдал гIун вуго Цоцо районалда цоцо гIабдалги вукIуна
ГIемер гьечIого лъикI гьел
Гьединав гIабдал вукIана 88 Хунзахъ росулъги
Гьесул хабар рагIун гьоболлъухъ вачIун вуго Гъоркьколоса гIабдал
ГIодор чIун руго кIиялго гIабдалзаби кванан руго гьекъон руго гьоболас гьоболасе гьабулеб гьоболлъи гьабун буго
Лъабабилеб къоялъ Гъоркьколоса гIабдал росулъе нахъ вуссунеб мехалъ Хундерил гIабдалас гьев магIарул гIадаталда рекъон сайигъаталгун хIурматалда роеcал гIорхъуде щвезегIан нухда регIун вуго
Къомех лъикI гьабулеб мехалъ гьас кверги босун цинги гьес хъапас унев гьоболасул гъванщилъ бан буго цоцо росдае цоцо гIабдал гIолин тIокIав вачIунге ян
Дица абила цо росдае цо гIакъилги гIурав вукIуна цояс цояв такрар гьавизе лъугьаниян
Ансадерил тIилазда хъвайхъвагIай
Рагъда бох камурав дир гьудул поэт Владлен БахновасМосквалдасан дида гьарана Дагъистаналдаса ансадерил машгьурал махщелчагIазда абун жиндие бегьани цо гIанса гьабеян
Дица Унсоколобе херав устарасде дирго мурад бицун кагъат битIана
Гьудуласе битIулеб гIаксида щиб хъвай хъвагIай гьабилебали лъаларого вукIана дун
Гьеле гьеб мехалъ Правда газеталда цо кинавалиго критикасул статья бачIана
Макъалаялда цIар букIана Дубинка вместо критики
Агьа гьанже лъана дида гIансида гьабулеб хъвайхъвагIаян абуна дица
ЦокIиго анкь ана
Унсоколоса дие МахIачхъалаялде битIун бачIана гIанса
Дица гьеб гьудуласухъе балагьизабуна
Гьелда накъищаз хъван букIана Вл
Дубинка вместо критики
От Расула Гамзатова абун
Гьоркьоб цо лъагIел ана
МагIарухъ базаразда щиб МахIачхъалаялъул Пятигорскиялъул Кисловодскиялъул тукабазда щиб дида ансадерил тIилал рихьана балагьана киналго тIилазда хъван буго 89 Вл
Дубинка вместо критики
От Расула Гамзатова абун
Херав гIурус мацI лъаларев чияс поэтас хъвазе ритIун рачIарал г Iакъилал рагIаби ратилин хIисабги гьабун гьел киналго гIунсбузда рикIун ратана
Гьединал устарзаби нилъер хъвадарухъабалъ гIемер дандчIвала
Гьез цояс сундул хIакъалъулъ хъваниги сундул хIакъалъулъ гьебали жидедаго лъачIого хъвала
Тема гьеб как гуро
Амма цо тема буго хъвадарухъанасул как гIадин такрарлъанагIан берцинлъулеб
Гьеб тема бу го хъвадарухъанасул ВатIан
Цо кинал рукIаниги гIунгутIабазе гIоло лъималазе гIадлу гьабулеб мехалъ магIарулаз гьурмада хутIизегIан кибго кьабгIизе тола
ГIин кьуризе зинкIкIизе биччала
Дагъистан дир гьумерги черхги
Дуда хъвазе дица гьукъула дур гIин кьурулеб мехалъгицин дун къварилъула
Сабурал магIарулаз дагIба ккараб ме халъ гIемераб рагIи хIехьола
Амма эбеляцалде раккун рагIи абуни ханжар къватIибе цIала
Дагъистан дуде рагIи абуни дида гьеб хIехьезе кIоларо
Гьеб сундасаги гIагараб буго дие
Дихъе хъвалеб буго дур церетIеязулги бергьенлъабазулги гьунаразулги бицеян
Дур жакъасеб къоялъул бицеян
Абуге дида гьедин
Дур гьунарал азарил соназул руго
Дур сонисебги жакъасебги жубараб буго
Дица мун бикьиларо батIибатIиял заманабазде
Цогидал чIахIиял улкабазул тарих цебего хъван букIана хъвадарухъабазул къалмаз
Амма дур хвалчабазул тарих хъвазе дур васахъе гьаб гIасруалъ гурони къалам кьечIо
Дун дур некIсияб кьалул нухазде ваккунин жакъасел къояз диде гIайиб гьабуге абе жакъасел къоязул кигIан бицаниги цересел къоязги гьабичIин дагIба
90 МахIмудил тема букIана Муиде рокьи
Бищунго божарав гьудулас гьарана МахIмудида цIияв гьавурав васасе кинидахъ ахIизе кечI гьабеян
МахIмудихъан гьеб бажаричIо
Цогияс гьарана хварай чIужуялъул бицун магIу хъваян
Амма магIарухъ гьеб магIуги ахIун щивго гIодичIо
ГIодана ва гIодулел руго талихI къараб рокьул бицун Муиде хъварал кучIдулги цIалун
Лъабго къоялъ дица жигар бахъула щварал рихьарал улкабазул бицине
Ам ма бажаруларо
Дидаго лъачIого дур бицунев ватула
Дир тема гьебги буго дуде бугеб ро кьи Дагъистан
Бокьани гьитIинаб букIа рокьи бокьани кIудияб букIа
Бокьани кIудияб букIа ритIухълъи бокьани гьитIинаб букIа
Бокьани цебесеб букIа бо кьани гьанжесеб букIа
Дун рокьулги ритIухълъиялъулги ВатIаналъулги вас вуго
Дагъистан дир ВатIан
Дур рахъалъ хъвалеб буго
Дир кверазукь къалам сородулеб буго
Кинаб жанралда дур рахъалъ дица хъвалеб
КечIищ хабарищ къисайищ
Дун ургъулев вуго
Кинан дур сурат бахъилеб дур бакънал рачинел
Блокноталдаса Дица цIар бицинаро араб соналъ цо дир гьудуласул аваразул поэтасул кучIдузул тIехь бахъана
Гьес кучIдул квартираялда рукъзал рикьулел гIадин рикьун ругоан политикиял кучIдул кабинет маг Iишатиял кучIдул сто ловая рокьул кучIдул спальня гIаммал кучIдул кухня
МахIачхъалаялда кечI ахIулел чагIазул олимпиада букIараб мехалъ цо районалдаса вачIарав шагIирасда поэтас гьа рана цоцо бутIаялдаса цоцо кечI ахIейин жиндиран
ШагIирас ахIана цо халатаб кечI
ГIенеккаразе ургъел ккана жеги хадуб лъабго ахIизе бугелъул
ХIинкъи букIана кочIохъан балъхъадерица гIадин тезе бегьулилан
Амма шагIирас гIенеккарал рохизаруна жинца кинабго цадахъ 91 цойидасанго ахIун тIубазабунилан жиндир пандрил лъабго чIва гьав поэтасул кучIдул гIадин лъабиде рикьизе жинхъа бажаричIин
Дир хIисабалда гьаб нухалда кечI хъварасдаса гьеб ахIулев витIарав вуго
Балъхъадерица кочIохъан тарав куц Бицинаро кисаяли кочIохъан вачIун вуго Болъихъ росулъе
РакIарун руго гIадамал клубалде гьесухъ гIенеккизе
АхIун буго кочIохъанас ахIун буго гъираялда шавкъалда къанщун бералгун гIенеккарахъ балагьичIого
АхIулеб букIун буго цого кечI Тирулеб сверулеб гьобоги буго Сверулеб тирулеб гьобоги буго ва гь
Далай далай далай далай
Дагьдагь ккун балъхъадерида гьеб чIалгIун буго чIамучIаб сакъис гIадин
Гьел цоцо ккун клубалдаса ун руго
Амма шавкъалъ мехтарав кочIохъанасда гьеб бихьун гьеч Iо
Ахирги киналго ун кочIохъанасухъ гIенеккун цо сабру бугев сторож хутIун вуго
Сторожасдаги чIалгIун буго гьеб дулайги далайги жинцаго гьев гъажалде ваччун вугев гIадин
Гьес абун буго кочIохъанасда Дурго гьобо сверун лъугIараб мехалъ гьаб клуб рахай гьале кIулги
Дун унев вуго сордо лъикI
Гьедин тун вуго талихI къарав кочIохъан балъхъадерица
Блокноталдаса Далаялъе лъуг Iи гьечIо КIиго магIарулав цо хIамаги цебе къотIун халатаб сапаралъ рахъун руго
Свакарал гьезие кIиязего хIамида рекIине бокьун буго
Амма кинал рекIинелали лъаларого хутIун руго
МагIарул гIадаталда рекъон кIудиясда тIадаб буго гьитIинав рекIинавизе гьитIинасда тIадаб буго кIудияв рекIинчIого рекIунгутIизе
ГIемераб пикру гьоркьоб бан къацандун хадусала гьез хIукму гьабун буго иргадал цоцазе кечI ахIизе рекIарасул кечI лъугIизегIан иргадал лъелго хьвадизе
РекIун вуго цояв магIарулав
Жиндирго кечIги ахIун гIодове рештIун вуго гьев
Цогияв рекIун вуго
Гьес 92 байбихьун буго жиндирго лъугIи гьечIеб далай бачине далай далалай далалай далалай вай далай далалай далай далалай
ЛъугIулеб гьечIиш дур далай
ян гьикъун буго гьесда
Киса лъугIулеб жеги дулайги буго
Далаялъеги дулаялъеги лъугIи гьечIо Вай далалай далалай дулай дулалай гьедин ахIун буго гьес щолеб бакIалде щвезегIан
Нилъер заманалъги гIемерал далайчагIи рекIун хьвадулел руго унгоунгоял кочIохъаби гъоркьго хутIун руго Блокноталдаса Махщел щиб жо
КIудиялъул рахъалъ гьитIинаб хъвай гьитIиналъул рахъалъ кIудияб хъвай гьеб буго махщел
Блокноталдаса МагIардаса гIиял эхере рачIунеб мехалъ тохлъукье гIиялъ речIчIун хъарчигъаялъ хъамун ун буго кьегIер
Гьеб бихьун буго гьитIинаб хIанчIида
Гьелъ хIукму гьабун буго цониги куй хъамизе
Балагье гамачI гебегизабизе лъугьараб тIотIохъ ян абун буго куйдул ботIродаса лълъарада реч IчIун чIвараб хIинчIги нахъе бачун вехьас
Хъарчигъаялъул пиша такрар гьабулеб хIинчI тIотIол бак Iалде ккола
ГЬАБ ТIЕХЬАЛЪУЛ ТАЙПА ЖИНС АхIмакъас ахIдон бицуна ГIакъилас кици тIамула
Ихдал кечI ахIе хасало маргьу бице
Дида лъала дида батана дица бахине кколеб мегIер дир тема
Дир буго гьениве дун вачунеб чу дир мацI
Гьанже дие къваригIун буго гьениве унел гIемерал нухаздасан цо нух тIаса бищизе
МагIарулазе къокъид нух бокьула
Киндай дица дирго хIинкъараб сухъмахъ балагьила
Дида лъана дица бахъизе кколеб хъала
Дихъ буго 93 гучаб ярагъ дир мацI
Гьанже киндай хъала бахъила
Тохлъукье гьужум гьабунищ сардилъ сверун ккунищ
Киндай дица дир хурибе лъим бачина
Дир буго цIулги цIаги хьагги хьагиниб тIамизе жоги
Киндай дица тIагIамаб квен гьабилеб
Кинаб жанр дица тIаса бищилеб
Редакторас дихъе хъван букIана бокьани хабаралдалъун бокьани къисаялдалъун бокьани кочIодалъун бокьани макъалаялъул къагIидаялдалъун хъваян
Дир гIемерал ресал руго
Блокноталдаса Цоцояз кучIдул хъвала хадуб гьел харбазде руссуна хадуб пьеса сценарий ахирги критика хъвала
Цояб жанр тун цогиялде руссуна цо темаялдаса цогидаб темаялде рортула
Гьел релълъуна чIужуялъ лъимал гьарулел гьечIилан гьейги рехун тун руччаби хисулел цоцо бихьиназда яги цоцо пачалихъазул шагьазда президентазда
Гьезда ахирги тохтир валагьарабго гурони лъаларо лъимер гьабунгутIиялъе гIайиб жидерго букIин
Дица рикIкIуна чагъирги гьекъе чедги кIочонге кечIги ахIе маргьудахъги гIенекке кучIдулги хъвай амма гIадатияб хабарги квер хьвагIун тоге
Хабар къиса роман проза ГьитIинго эбелалъ дие кинидахъ кечI ахIулаан
Гьеб букIана эбелалъул цохIогоцо кечI
ТIокIаб кечI букIинчIо гьелъул
Гьебги цох Iогоцо дие ах Iулаан
КочIохъан инсуца ункъо васасул кинидахъ ах Iизе цониги кеч I хъван батичIо
КочIохъан инсуе бокьулаан васасе хабар бицине
Жеги дица куч Iдул хъвазе байбихьараб мехалъцин къватIисан цойгияздасан лъалаан нижеда цоцазул кучIдул
Бокьулароан инсуе куч Iдузул бицине
Гьеб гьес жиндирго аслияб хIалтIилъун гьес хур бекьи боц Iи хьихьи гьоц Iаби къачIай тIохдаса гIазу хъештIи исполкомалъул секретарьлъи росулъги къват Iибги ккараб хвелалъулъги г Iелалъулъги г Iахьаллъи гьаби гьениб бегьараб квербакъи гьаби бугилан толаан
Куч Iдул гьесие как приложение к 94 Огоньку
Гьесие бат Iалъи букIинчIо гьел Правдаялда рахъаниги росдал пионеразул къадал газеталда рахъаниги
куч Iдул гьесул гIумрулъун рукIинчIо гIумруялъул цо бут Iалъун рукIана Гьесие рокьулаан рокьул коч Iохъан МахIмудил инсуца Анасилас абурал рагIаби
Рокьуда виххун куч Iдузулъ восун мискинлъарав вакъарав къваридав Мах Iмуд квен кьеян рокъове вач Iараб мехалъ инсуца гьесда абун буго Рокьи кванай куч Iдул гьекъей Мах Iмуд
Дуе хурзал рекьун дун свакан вуго
Жиндирго кучIдузулъ эмен балагьулаан гIарзаялда хъвараб резолюциялъухъ г Iадин
Рогьалил къоялъ кьоле ворч Iамиялъухъ гIадин
Вегизе унелъул сордо лъикIан къо лъикIан абулеб гIадин праздниказ гьабулеб баркиялъухъ гIадин къваридазда балеб зигараялъухъ гIадин
Поэтал гIажаибал батIиял гIадамазда гIамал релълъунарел чагIи рукIуна
Дир эмен релълъарав вукIана щибав магIаруласда
Гьесие гIдобе биччараб накъит бокьулаан
Дие бицана инсулги МахIмудилги тIоцебесеб дандчIваялъул гьезул ккараб лъайхъваялъул
Инсуца машгьурав гIащикъасда жиндирго тIоцересел кучIдуд рихьана
МахIмудица абуна гьел жинда ричIчIуларин
ГIакдадеги гьведеги ашбазалдеги гьарулел кучIдул рукIунишилан дида рокьулги Муилги гурони мадIги цIарги лъаларин Рокьи гьоркьоб гьечIеб кьалул хабаралъ Кьоларо дие кеп кин бицаниги
Дунял гIаламалъе гIищкъул рукъги бан Дун къотIнов хутIана къадал ракьанда
Инсуца гIищкъул рукъ бачIо
Гьесул рукъ букIана хъизан лъимал мина росу район улка дунял зоб ракь лъим цIа цIад бакъ
Цо йокьарай гIаданалде хъварал кучIдулгицин гьес цогидазда ричIчIунгутIизе гIараб мацIалъ жиндиегоги долъиеги хъван ратана
Хабар гьечIеб мехалъ бачIунаан кечIхабар къиса гьеб букIана гIакълулъунги канлъилъунги
Рогьалил мехалдаги маркIачIул гIужалдаги 95 тIохдеги вахун тIингъилъе дунги вачун бицунаан инсуца рикIкIаде аразулги аскIор хутIаразулги нухазулги гIоразулги иццал кин беролел тIугьдул кин раккулел бицунаан бакъ кин баккулеб бакъ кин т Iерхьунеб дунял кин сверулеб
Дида кколаан сверулеб гьечIилан сверулеб батана
Бицунаан инсуца чу кьололеб куцалъул гьеб кваназабизе кколеб куцалъул
Бицунаан гIадатазул гIадамазул
Гьесда зодове балагьун лъалаан метер цIадищ базе бугеб бакъищ щвезе бугебали
Сверухъ ц Iад балаго тохлъукьего Т Iелекье бакъ щвани т Iалъиялде цIад балеблъи
Бицунаан инсуца ругелги гьеч Iелги хIанчIазул чундузул ччугIбузул
Гъосда лъалаан хуриб т Iорода жаниб чан мугь бугебали
ТIасан ва гъоркьан вач Iунев нухлулав щиб къвариг Iелалъ вачIунев вугевали ва гьев лъил бак Iалда рещтIуневали
Бицунаан инсуца бицун щай тараба щай хъвач Iебали дида бичIчIуларо
Инсуе г Iумру букIана хабар хабар бук Iана гIумру
Пикру букIана хабар хабар бук Iана пикру
кеч I букIана ракI
Квешаб букIа лъикIаб букIа дун рекIел чи вуго
Дие боржунаго хIинчI кквезе бокьулаан гьеб кибе боржунали балагьич Iого
ГьитIинго дие ахIулеб кечI бокьулаан к иналго харбаздаса
Коч Iолъ ана дир сонал сапарал рохел къварилъи гьит Iинаб мех бах Iараб заман мах Iу беканигицин галадулареб къогоги лъебергоги их хасел
Амма гьанже гьаб т Iехь хъвалеб мехалъ дун прозаялде харбиде вуссунев вуго
Дица дир муг Iрузул рахъалъ гIодове виччан бицунеб буго
Проза мун цIумахъ балагьараб мегIер гIадин хIанчIазухъ балагьараб гъветI гIадин васасухъ балагьараб рукъ гIадин букIана кинабго дир гIумруялъ
Духъе вуссунев вуго дун къабул гьаве
Дуда гурони хIал кIвезе гьечIо дие къваригIараб кинабго хIакъикъат бицун
ХIалтIун свакан пенсиялде гуро дун вуссунев вугев
Дун цIияб кIудияб ишалъ ахIулев вуго духъе
96 Дида лъала дуе анкета гIолареблъи дур гIемерал тIалабал руго
Мун вахъун чIун ах Iулеб кечI гуро
Рукьабиги махIабиги гурун хIалтIизе ккола
Рукъзабазул кьучIги цилиги лъикIани цогидаб иш битIун ккола
Проза мун буго дир рукъалъул дир тIехьалъул кьучIги цилиги
Лъаларо мун дида хабарищ къисайищ романищ маргьуйищ биценищ кицийищ ракIалдещвейищ хиялищ макъалайищ щиб мун
Цоцо цIалдохъабаз дида абизе бегьула мун я хабар гурин я къиса гурин я роман гурин я маргьу гурин мун щибали лъаларин
Щибан дида гьикъани жаваб кьезе дидаги лъаларо
Цогидаз абизе бегьула мун хабарги къисаги романги кинабго бугилан
Гьелдаги абизе жо дир гьечIо
Дица мун хъвалеб мехалъ гьелъул ургъелги гьабичIо
Литератураялъул зако наздалъун гуро закон гьечIеб дирго ракIалъ хъвалеб буго
ГIемераб цоцазда релълъинчIеб хIалухъин пихъ гьан цого хьагинибеги бан кванил тIагIам хвезабулевищ дун вугев ялъуни цIакъго тIагIамаб квен гьабизеянищ дун лъугьунев вугев
Дирни хьул буго битIун бицина цоцо журналазде тIахьаздеги жеги роман газеталдегицин
Цоцо мехалъ ккола ракIалде киназго нахъ чIвалин цин хIисаб гьабула киназго къабул гьабилин
Дир хабар дир маргьу дир проза
БукIунаан гьитIинго я эмен я вацал сапаралде араб мехалъ сабру гьечIого макьу кIочон гьезухъ балагьун дица хасалил сардал тIамулел
ВукIунаан дун нухде балагьун минутал лахIзатал сагIаталлъунги рихьун
Гьединал сардаз кIудияв инсуца дне бицунаан гьелгьал къисаби харбал маргьаби
ЛъачIого унаан заман
МаргьакечIалъ хутIизарулел гIадин гьел лъугIилалде хьолбохъ эхетун ратулаан эмеи яги вацал яги цоги дне хириял чагIи
Хадуб сапаралдаса рокъове гIедегIарав дунго нахъ вуссунеб мехалъ дица нухда ругел мугIрулкIкIалал рикIкIунеб мехалъ нухлул 97 къайицадахъаз бицунаан дие я маргьу я хабар
Дун лъачIого росулъе щун ватулаан
Инсуца гьикъулаан Кин кIудияб мегIер бахараб
Дица абулаан Дида я мегIер бихьичIо я квач лъачIо
МугIрузул байдаби гIаздал квасквас гьабуна гьитIинго нужеца дие
К Iвеладай дида цониги балагьун чIаразе сордо гьитIин гьабизе рачIунезе нух бигьа гьабизе
Дун харбазде вуссунев вуго
Дун къисабаздалъун кIалъалев вуго
Харбилъе дица чулпадулъе махI берцинлъизе тIамах рехулеб гIадин цоцо кицибицен рехулеб буго
Биччанте гьеб лъегIелдерил ясаз нилъазда кIутIбузде гIагарлъулеб бакIалда гьабулеб гьитIинаб тIанкI гIадин букIине
Дица гьанир гьоркьогьоркьор цоцо дир ракIалдещвеялги къалмикье рачунел руго
Гьезул бицинчIого церехун ани чарухъазда жаниб чIимихги ккун вилъунев чиясул гIадин рахIат холеб буго
Яги гьеб хIал как бихханиги гьебги кIочон как балев чиясул гIадаб буго
Дица хъвала дирго ракIалдещвеялги пикрабиги
Бицина рагIарабги бихьарабги ургъарабги
Вуссунев вуго дун дирго магIарулал ругьунаб дир маг Iарулазул литература ругьунлъичIеб дие бищунго некIсиябги бищунго гьансесебги пишаялде хабаралде
Амма ругьунаб кечI щибаб нухалъ бачIуна дихъе кьижулеб мехалъ дир юргъаналде гъорлъе вахъунеб мехалъ рагьараб гордухъан бидулъ ччурал гIадал магIарул бакъул чIоразда цадахъ кваналеб мехалъ борхулеб бакалалъул тIиндасан цIалеб папиросалъул кIкIуйдулъан зодосан гIодосан харилъан богIолъан тIоролъан лъималазул магIил гаралъан
Гьеб бачIунеб буго кисанго
Гьелъ дида абулеб буго __ Бице дунгун ватIалъизейищ дуда хIисаб гьабураб
Дир рохьоб ругьунаб чан кибе мун унеб
Дир лъаралъ лъедолеб ччугIа кинаб 98 хIориниб мун паракъалъулеб бугеб
Унев ватани рачIаха къо лъикI гьабизе гIодоргIаги чIелин дагьаб лахIзаталъ
ГIодор чIелин дуда к Iолеб батани
ян ах Iдана дир нусабго лага дир нусабго магIил горо дир нусабго рохел
Поэзия мунгун ватIалъизе дида
Мун релълъуна гьаюрай ясалда
Гьаюрай ясалъ абун буго жий цо моц I базегIан гIезе тейин хадуб бокьараз хIал бихьейин дун йокьичIого рукIинеян
ПОЭЗИЯ ХIалтIудаса хадуб букIуна х Iалхьи ХIухь бахъизе рагъда рукIуна сагIтал
Солдат гьужумалде вахъун унелъул Лъалхъула мехмехалъ гуч бакIаризе
Дир рекIел асарал нуж ругел дие Жигараб хIалтIиги хIалхьул сагIталги
ХIайранал назмаби нужелъ бук Iуна Дир рекIел рокьиги дир рекIел ццимги
Эбелалъ кинидахъ гьуин гьарурал Киналго санаца рукIуна цадахъ Нуж макьил бакIалда кьун руго дие Нуж рокьигун цадахъ рачIана дихъе
Дир назму эбеллъи гьабуна дуца Гьанже мун божарай гьудулин ккола
Дун херлъараб мехалъ лъала дида мун Лъимерлъун букIина бищун урхъараб
Нахъе хутIаразда дун хвараб мехалъ Дир хабар бицеха дуца мехмехалъ
Берал къанщулелъул къасдал анищал Ва ургьиб гьинал рак I дица духъ тела
99 Цин ккола дида мун вахине кIвечIеб КIудияб борхатаб мег Iер бугилан
Цоцо мехалъ ккола кверда ругьунаб Куркьбал меcедилаб милъирщо бугин
Воржине дир куркьбал кьалда дир ярагъ Ругъунги дарманги дир черхалъул мун
Кида рагъ къотIулеб хIухь бахъиялъе
Кида хIалтIи лъугIун бачIинеб хIалхьи
Дир рекIел асарал нуж руго дие Жигараб хIалтIиги хIалхьул сагIталги
ХIайранал назмаби нужелъ букIуна Дир рекIел рокьиги боркьараб ццимги
Поэзия захIматаб буго дие дур бицине
Дида лъала дур хIакъалъулъ гьабулеб кIалъаялъ мун борхизабулареблъи
Мун цIакъго тIадегIанабги гIагарабги буго
Дун бесдалав вукIинаан мун букIинчIебани
Дунял букIинаан бецIаб нохъолъун Бакъул чIоразда нух кидаго лъачIеб
Зобал рукIинаан накIкIаца цIурал ЦIваби киданиги дие кунчIичIел
Ралъад букIинаан гIалах кинигин ГIумруялъ карачел жеги гьулчичIеб
ГъутIби рукIинаан тIилал кинигин Кидаго хIанчIаца рештIен гьабичIел
ЧагIи рукIинаан чагIилъун гурел Яги чахъабилъун яги хъурмаллъун
БитIараб батила магIарулазул аби дунял гьабилелде нусиялда чамалиго соналъ цеве гьавун вуго поэт
Гагарин космосалде щвелалде кочIохъаби гьенир гIасруалъ дере тирун руго
ГIумруялъ бакъгин къацандилев вуго по эт
Цо нухалъ бакъ 100 ахIтIола жиб цебе кканилан цоги къоялъ поэт ахIтIола жив цеве кканилан
Дида лъаларо кинал цере кколелали киназул канлъиги хинлъиги цIикIкIарабали
Дир лъабго вацги цо яцги рукIана
Яц йиго гьанжеги нижер лъималалъ бищун кIудияй
Киналго магIарул руччабазде гIадин гьей пуланалъул гъуждуздеги ккана гIемераб хIалтIи бетIералде гIемерал ургъелал ракIалъе гIемераб пашманлъи
Инсул цIакъ ракI гурхIулаан гьелда ва нижеда васазда абулаан гьелъул пикруги ургьеяги тIалабги гъабеян
Цо гIагарай яц йиго дир
Поэзия мун буго кIиабилей яц
Дир инсул ургъелги пикруги тIалабги
Диеги гьединабго гIагараб хирияб
Щиб дудаса дие хирияб гIагараб
МегIер гIазу цIад цIа бакъ хурдул чед
Дудаги гьеб киналдагоги гьоркьоб батIалъи гьечIо дие
Щиб дудаса дие хирияб гIагараб
Лъар океан улка зоб рань хIанчIазул чIичIи чуязул хIихIи чундузул ахIтIей рекIел кIугIи гIумру
Гьеб кинабго мун гуриш мун гьеб кинабго гурищ
Щиб дудаса дие хирияб гIагараб
РитIухълъи хIеренлъи хIалимлъи лебаллъи рокьи гурхIел берцинлъи къуват гIадатлъи чIухIи
Мунги гьез бижараб гурищ гьелги дуца рижарал гурищ
Поэзия дир гьаракьалъул дандерижи дир чорхол хIалалъул рентген дир пикраби къасдал рик IкIунеб машина
Мун дир хечги хочол тЪгъиб чIвараб гьнтIинаб байрахъги
Мун дир чуги чода балеб цIалги чол горбода балеб къвалги
РагIабаца гьабураб хIакъикъаталъул сурат
Гьел седон гьабураб пикрабазул бакъан
Дун гIумруялъ г Iемерал халатал сапаразде ккана
Вилъунги рекIунги дица кинабго дунял тирана
Амма дун кидаго цохIо вукIинчIо
Дида цадахъ букIана мун дир берцинаб лебалаб хиси гьечIеб божараб гьалмагъ Поэзия
Дуда цадахъ дида чIалгIен лъалароан
Мунгун дун вукIана гIащикъав талихIав
101 Дида кколаан кочIохъаби дагьал ругелъул кечI гьабулел чагIаз щибдай гьабулеб жалго хутIаралго халатал сапараздаян
Гьезул чIобогояб рекIелъ чIалгIеналъул гьури пештIолеб батилин
Ругодай гьелгIан гъаримал чагIи
Ц Iакъ ракI гурхIулаан дир гьезда
Амма дида бичIчIана щивав чи цодагьав кочIохъан вук Iин щивасул гIумруялъул гьоболлъунги гьудуллъунги гьеб букIин
Нилъер халкъалъе кечI бокьулин аби ккола эбелинсуе жиндирго лъимал рокьулин абулеб жо
Киналго руго кочIохъаби
ГIицIго цо батIалъи буго цоязда кучIдул хъвазе лъала цояца лъалебилан ккун хъвала лъабабилес хъвачIого тола
Дун жеги кечI гьабилелдего вукIана кочIохъан
Дир букIана угьдулеб гьалдолеб пашманаб ракI
Бихьизе лъазе хIасратал берал
Цоцо маргьуялъухъ мадугьаласул чу хьихьизе лъабго версталъ рикIкIаде лъабго сордокъоялъ унаан дун
Цо кочIохъ радалиса къасилъизегIан лъелго магIарде гIухьбухъе хьвадулаан дун
Ансадерил гени гендерил цIибил буц Iулдерил гьоцIо панаял кучIдул
ГьитIинго кIиабилеб лъаларо лъабабилеб лъаларо классалъул цIалдохъабигун Ц Iадаса вахъун Бунц Iраве мугIрузул къваридал сухъмахъаздасан къого километраялъ ана гьел панаял кучIдул хъвазе цо херав чиясухъе
Лъабгоункъо къоялъ рикIкIана гьоболас свак тун хъвана дица киналго назмабиги шигIрабиги
Хулжида жанир кучIдузул цIурал тетрадалги лъун гурун махIабигун дун нахъ вуссун вачIунев вукIана
БуцIулдериде тIаде гьетIараб мугIрул тIогьивеги вахун гьанже эхебе мохъ бугилан балагьаравго дида цоялдаса цояб кIудияб к Iиго лъабго анцIго гьой бихьана гъоркьан диде данде ай дитIе тIаде рортун рачIунел
Гъора ахадегIан рукIана гIиял гIухьби
Гьаби диде гIагарлъулел рукIана танкаби 102 гIадин бомбаби гIадин
Гьезул гьакIкIараб кIалалъ кIкIвинехъин вугев дир кинаб хIалха букIинеб
Борхатаб гьаракьалъул цо вехьас диде ахIана Ле гIодов вега вагъаруге
Дун цо щуричIого вегун чIана
Гьаби дида сверухъ лъугьана
Дир парталалда хIинкъун гIетIул цIураб гьурмада махIал сунтIана
Хулжинире жанире раккун кучIдухъ балагьана
Цинги цоцахъги балагьун цогияв батIияв чи валагьизе гIадин церехун ана
Ана мугIруздс нахъе тIерхьана
Дун гьезул гьаракь къотIизегIан гьезда хадур рачIунел гIиялги гIухьбиги хадурги гъун цереса инегIан цо вагъаричIо
ТIаде щварав херав вехьасда хIинкъарав дица гьикъана Нухда тIокIал гьаби ругиш
абун цIехана гьес
Дун ЦIадаса ХIамзатил Расул вуго ян абуна дица
Эмен рагIарав чи вукIун гьесул василан бицараб мехалъ дидехун магIарулазул тIалаб дагьаб цIикIкIунаан
Кив мун гьанив вукIарав
ян гьикъана гьес дида
Дица бицана кучIдузда хадув вачIанилан
Дица херас рицунги хъвана кучIдул
ГIемерал ццидалал гьаби данде чIвазе руго дуда гIумруялъул нухда
Амма мун х Iинкъуге ян абуна херав вехьас
Гьеб хабар ккана машгьурав ХIажиМурад жив ккун вачунел солдаталги хадур цIан гъваридаб кIкIалахъе кIанцIун араб борхалъиялда
Ц Iакъ гIемерал гьаби дандчIвала кочIохъанасда гIумруялъул нухда
Гьез кочIол махI сунтIун толаро
Дида гьел кечI гьабилалдего дандчIвана
Хадуб поэтасул гьоркьохъев васас дицаго гьабуна тIоцебесеб кечI Рачел борчилалде чу кьололалде 103 Чирахъул канлъухъе къаси сардида РикIкIад кIкIалал росулъ дир инсул рокъоб Дица хъвана анкьго гьижа бугеб мухъ
Хадуб классалда масъала хIалел ХIисабалъул дарсда рукIараб мехалъ Дица учительги тохлъизе гьавун Довегьанив вуссун хъвана цойги мухъ
Киноялде вачIун билет гьечIого ГIодов чIун соролев васасда релъун ВукIунаан даим щибаб дарсида Дир пиша цосина бихьизе гурин
Дарсал лъугIарабго цIумур кьабигун ЦIалул къо арабго дун классалда Киналго рукъой ун цо вукIунаан БакIица нахъасан нуцIаги рахан Ва сторожасул сас рагIарабго Дир рекIел букIараб гIанкIилаб хIинкъи
Дун хIелхIедулаан щибго гьабилин Гьаниса къватIив дун гъогеян абун
ЦIакъ лъикIав сторож вукIана нижер ВукIаян толаан гъос дун паракъат
Ва амма инсуда абун батана Дур васасул бетIер сверулеб бугин
Вегараб ххвел гьабун эбелги гуккун Кету гIадин балъго тIадеги вахъун Дир тIоцебесеб кечI тIоцебесеб кечI Дуе гIоло дица сордо рогьана
Хадуб рогьалида букIараб рохел
104 Къадал газеталъул редакциялде Дица ТIоцебесеб Маялъ бахъизе Дирго тIоцебесеб кечI кьураб мехалъ
КунчIун къалъараб бакъ байрахъазул къо КъачIан чIухIун буго нижер школа
Клубалда жаниб Правдалдаса ГьитIинаб букIинчIо бараб газета
Газеталда сверун лъималазул гор Дир рагIаби руго рагIун цIалулел
Дунилан абуни лъимал инегIан Гьезухъ рикIкIадасан вуго валагьун Хадуб газеталъухъ балагьарав дун
Бадиб цIа рекIарав гIадин т IуркIана
Бихьула дир коч Iол бищун рекъараб Ункъо куплет буго гьоркьоб биччан тун
Ва ле авторасул изну гьеч Iого Дир асар къокъ гьабун бугилан абун Дица гIарза хъвана директорасде Дов редакторасе тамих I гьабеян Цинги директорас кабинеталда КочIол жугьабазе гIоло гIодулев дун Дун вуссинавуна инсуца гIадин Ва рекъезавуна къадал газетгун
Амма букIаниги нахъияб къоялъ Къаси школалда вечер гьабигун Редакторзабазе квешезе дица КинабгIаги назму тIубан цIалана Гьедин хъвана дица т Iоцебесеб кечI 105 Куплетал гьабсаг Iат ракIалда гьечIо Дир асар хисхисун къокъго бахъараб Къадал газет бит Iун букIун батила Амма букIаниги щибаб кеч Iалъулъ Кидаго цIунизе анищ буго дир ТIоцебе кечI хъвалеб мехалъ бук Iараб РекIел бацIалъиги цIилъиги цIаги Щибаб мухъий г Iоло чорхол хIинкъиги ХIалхьи бихьичIого рахIат лъачIого БорчIараб сордоги тIамураб мехги ТIоцебе букIараб бидул хехлъиги РекIел хIинкъи бидул хехлъи
Дида ккун букIана гьеб заманалъе кьураб жойин коч Iохъанасеян
Амма дун гьелъ гьанжеги парахат толев гьечIо
Поэзия дуца нухда рег Iаана дун кинабго гIумруялъ киналго улкабазде киналго сапаразде
Гьанжеги нухда рег Iе квер кье дихъе гьаб тIехь хъвалеб мехалъги
БукIа мун дир пикрабазе гIунтIулеб тIиллъун борхараб кверлъун кодоб ккураб дирижерасул тIиллъун
Дида лъала хабар кочIолъ рекъолареблъи
Амма хабаралъе кечI квание цIам гIадин хIажатаб буго
Поэзия дир гIумруялъулги дир тIехьалъулги тIагIам рекъезабулеб цIам буго мун
Гьоболасда цебе квенги лъун мун кIочон толезда релълъинаро дун
Мун харбаздаса рикIкIадещвараб хIалбихьараб буго
Гьанже магIарул цоцо харбазеги гIорхъаби рахине тохтирас справкаби кьун руто
Амма драматургия жеги гьитIинго буго
Гьеб рукъоса къватIибе бахъунеб гьечIо
Гьаб тIехьалъулъ драма букIарабани иш лъугьунеб бакI букIинаан Дагъистан росу шагьар зоб ракь ралъад дунял
Иш лъугьунеб замана букIинаан нек Iсияб гьанжесеб бачIунесеб ГIасруал азарго сонал цодагьал лахIзатал
Гьоркьоб гIахьаллъи гьабилаан дица 106 инсуца дуца дос гIисиназ чIахIияз чIатояз хвараз ццидалаз рокьи ккараз кочIохъабаз бахIарзаз
Гьеб жеги хъвач Iеб дир Рагъ ва рекъел Дон Кихот ДонЖуан Алжан ва жужахI ва гь
Киналго жанрал ругеб гьаб тIехьалъул къадалъ дидаги драматургия кинго рекъезабизе кIвечIо
Дица гьеб цоги заманалъе яги цойгиязе толеб буго
Прозаги поэзияги хабарги кечIги цояб теплопоезд цояб электропоезд гьале кIиго квер дир тIехьалъул
Лъелгоги рекIунги унев вуго дун сапаралде
Хабаралъ кечI хисила кечIалъ хабар хисила кIвараблъараб бицина бицун бажаричIеб жергъенги бухун ахIила
ЦIодорлъиялъ бицина бахIарлъиялъ ахIила
Хаслихълъиялъ бицина дир иххалъ ахIила
Дида лъаларо гьаб сатирайищ лирикайищ эпосищ кинаб къагIидаялда хъвараб букIинебали
Дида гьезда гьоркьоб гIурхъизани чIваларо
Пикрабаз океан лахIзаталда лъедола зодоре минуталде роржуна
Поэт гьитIинавги кIудиявги бахIаравги вукIине ккола кидаго
Къад бицина къаси ахIила
Къаси бицина къад ахIила
Дида лъаларо кида дир сордо рогьунеб кида дир къо байбихьулеб
Дун магIарде гIухьбухъе чагъиргун пихъгун унев вуго магIардаса гIодове гIиял къулагIиги чода цебе ккун вуссунев вуго
Дир берзукь океан цин гьелчола цин паракъалъула батIибатIиял хасиятал руго
Дир кьурул рагIалда гIодиги релъиги цоцада къвалги баи гIодор рукIун руго
Цоцо мехалъ гIодиги релъиги батIа гьабизегицин кIоларо кIиялго цоцалъ журан руго гьел дилъ
Дида бихьана чу квачIид чIун гуро Каранде дализе бетIерги гьабун
Дида бихьана чу х IихIилеб гуро ГьакIкIан кIалгун буго кIарун белъулеб
Дун аскIой вилъана гьаб щиб х Iикматин Жибго чи кинигин чу белъанхъулеб
Балагьана гьелъухъ гьебин абуни 107 Белъанхъилеб гьечIо гIодилеб буго ХIорал гIадал берал беразда жаниб Жагажага гIадал магIил гараби
Дуда ккола гьудул дунги дир кечIги Кепихтилаталда ругилан абун АскIоегIан ячIа гIагардегIан къай Дун гIодулев вуго велъулев гьечIо
Блокноталдаса МугIрул тIогьиб бугеб росдал тIохдасан аххаде кIкIалахъе балагьарав сивухъев нак IкIал квасул гъуналин ккун гIодове кIанцIун вуго
Цоцо гьедин букIуна формаялда божун хъвараб тIехьги
ЧчугIихъанасда цIунцIрабазул гохI икрайин ккун буго
МагIаруласда икра ц IунцIрабазул гохIин ккун буго
Инсуца абулаан ГIемер кIалъан чIоларев чIамучI чIезавизе ккани я херав чи я гьобол кIалъазе ккола
Гьединги гьесда яхI речIчIичIони лъикIаб кечIалъ чIезавула
КечI ахIулеб мехалъ хъегIарасулги хъатица кIал чIвазе ихтияр буго
Блокноталдаса Гуллаги орденги цого каранда МагIуги гьимиги цого гьурмада
Загьруги гьоцIоги цого мацIалда Миккиги хъиргъуги цох Iого хъатикь
Лъимги цIаги буго цо мугIрул тIогьиб ТIамурги ханжарги цого маг Iида
ТIоцебе гIищкъул тату бичIчIарай магIарул ясалъ эбелалда абун буго Яхъа эбел балагье сверухъ гъутIби тIегьан ругеб куц бихьизе
Балагьун эбелалъ абун буго Киб дуда тIегьан бихьулеб
Гьабни гIазу буго балеб
Ясалъе их эбелалъе хасел
К Iиябго цого заманалъ буго
Дир гьаб тIехьалъулъ 108 лирика сатира эпос хабар маргьу кечI кици кинабго жубан буго
Рахчирукъ гьабулел лъималаз гIадин цоязцоял ралагьулел руго
Дида абизе бегьула цого хъатикь кIиго хъарпузцин кколеб гьечIищ дуцаян батIибатIиял ххамалги росун цо цIекIаб гордецин букъулеб гьеч Iищ дуцаян
Мун хъазида релъунцин лъугьунев гьечIищан
Хъазица киналъего дагьамакъаб мадар гьабула разияб куцалъ щибго гьабуларо
Цодагьабмакъаб кечI ахIула цодагьабмакъаб лълъедола цодагъабмакъаб боржуна
ГьечIо ян абила дица
Цо хъатикь кIиго хъарпуз ккун гьечIо дица
БатIибатIиял тайпабазул хьонал журан цIияб пихъ гьабулев вуго кIиябго квералъ
Дун жанрал журан литературияб Мичуринлъи гьабулев вуго
Гуро хъазил гIамал босулев гьечIо дун
Г Iемерал хIанчIазухъги гIенеккун цIакъ гIагараб кидаго букIинчIеб дирго хIинчI ургъулев вуго
Гьелъие дица батIибат Iиял жанрал журазарила батIибатIияб гIуцIи гьабила цого заманалъ рии хасел ихх аскIоб чIезабила
Амма дица цо цояз абухъе дир асаралъе инсуца малъаралдаса батIияб киналго мацIал журан цIияб мацI ургъиларо
Дица киналго цIвабзазул цо моцI гьабиларо
Гьеб рахъалъ Мичуринлъи рекъоларо
Жанразул рахъалъ гIуцIиялъул рахъалъ дица нилъер заманалъ магIишатиял ишазулъ гьабулеб ц о реорганизация г Iадаб жо гьабулеб буго
Штатал къокъ гьарун халат гьарун районал к Iодо гьарун гIатIид гьарун хисбас гьабулеб буго
МагIишат борхизабиялъе цоцо реорганизацияби цоцояз абухъе битIун ккана
Дир пикру бицине гъеб реорганизациялъулги кумек ккелин божи буго дир
Бакараб цIадуца гьабулеб жо бачIинахъе лъала
Амма дица цIа бакулеб буго
Дица пикрабаз малълъараб гьабулеб буго
Дица рек Iелъе бачIараб гьукъулеб гьеч Iо хадуб мекъи ккезе бегьилилан хIинкъун
Хадуб кколеб жоялъул пикру гьабуни рагъда бахIарчи вахъунароян 109 хъван букIана Шамилица жиндирго ханжаралда
Дида бихьана Африкаялда цо тIегь
ТIегь гуро тIубараб квац Iи букIана гье
Щибаб тIамхил букIана хасаб кьер хасаб махI
Гьеб тIегь гIадин букIа мун дир ВатIаналъул хIакъалъулъ бугеб тIехь
ГIОЛОХЪАНАВ ПОЭТАСДЕ Дуда малълъаризе лъугьунев гуро Амма гьари буго гьудул дир дуде Гьинал ракI бухIичIеб кечI гьабугеян Лугбал сородичIеб сарин хъвагеян
Мун гьалмагъзабаз тун гIагараз рехун Рохел хун пашманго хутIарав мехалъ Дуе хисичIго ургъел бикьизе Рокьулел асарал аскIор рукIуна
Гьел мунгун гIодула цодагьал саг Iтаз Цинги кьварун чIаян кьола духъе Дуца хIурмат гьабе хIал ккараб мехалъ ХIалае рукIунел рекIел тIанчIазул
Хъвай рохалиде кечI амма гьарула Гьоркьоб речIчIизабе цоцо пашманлъи Бертадул парталги хвалил мусруги Цого рукIкIацайин букъулеб гьудул
Хъвай къварилъиялъул хъвай ургъелазул Амма цоцо рохел реххе кочIолъе
Чваххулеб гIурул лъим гIолихъан поэт ГIаздалги цIадалги лъугьараб бугин
Рокьул бицунелъул кьал кIочон тоге Кьалул бицунелъул рокьи кIочонге Рагъде вахъунелъул рагъухъанасул 110 РекIелъ рокьигун ццин цадахъ букIунин
Воре гIедегIуге гIагарав гьудул ГIедегIараб хIелкил гьаракь къун бугин
КучIдуз цоцо мехалъ мехтула гIадан ГIемер мех барабин беццулеб чагъир
ЛъикIав чанахъанас чIороло гуреб ЧIегIераб цер кквезе бахъула жигар
Доваги гьанивги пударичIого Гьединабго цер ккве дуца кучIдузулъ
Поэзия дуца лъимер кодоб ккурай эбелалда релълъинабулеб буго дир тIехь
ГЬАБ ТIЕХЬАЛЪУЛ ХАТI ХАСИЯТ ТIАБИГIАТ Гьаркьихъе кочIохъан лъала Накъишалъухъ балагьуп устар лъала
Мун щай диде ахIтIолев
Дун ахIтIолев гьечIо
Дир гьадин кIалъалеб хасият буго
Дур кечI цо кечIалдаго релъинчIеб гIадинаб буго
Гьеб дар хъвалеб ахIулеб къагIида буго
Цо ГIаликъего кIалъалищ цо ГIумарихъего кьурдилищ цо СалихIилас гIадан жергъен рекъезабилищ
Дида бихьана нижер росдал годекIаниб жамагIат цо ГIандиса гьоболасул хабаралъухъ тIубарал саг Iтаз гIенеккун цониги нухалъ гьевги гьоркьоса къотIизавичIого
Дун доб мехалъ гьитIинав чи вукIана
ГодекIабахъ кIудиял харбида ругеб мехалъ гьит Iинал гьенире риччалароан
Дица гьикъана ГьагъадигIан киналго гIенеккараб цIакъаб хабарищ гьоболасул бугеб
111 Гьес бицунеб хабарали цIигьулдерида анцIулго рагIараб буго
Амма бицунеб къагIида буго хIикматаб
ХIал чIахъад гIандисев ан абуна дида гIадамаз
Щивав чанахъанасул чан кколеб жиндирго гIадат буго
Щибаб чаналъул жиндирго тIабигIат буго
ХатI хасият тIабигIатгьев живго хъвадарухъан вуго живго чи вуго
Дун гIолохъанав поэт Москвалде литинституталде цIализе араб мехалъ дица цIидасан пикру гьабуна дирго поэзиялъул Дун лъугьана дидаго малъарал дарсаз асарги гьабун цо цебе букIинчIеб къагIидаялъ кучIдул хъвазе новаторлъи гьабизе
Гьереси бицинаро дица дирго кучIдул гIурус мацIалда рихьизе бокьун цодагьаб машгьурлъи къваригIун гIагараб мацIалъул музыкаялде кIварги кьечIого дагьаб батIайиса хъвалел рукIана
Дирго хасаб манераян дун маневр гьабулев вукIана
Поэзиялъулъ сихIирлъи цIакъ рачI къокъаб жо букIуна
Инсуда гьеб бачIинахъего бичIчIана
Гьесда лъана мохмохалде хьулги лъун дун хьалбаздаса ватIалъулев вугевлъи гъоркь букIарабги тIагIун тIадеялде хур бачIине дица кигIан лъин тIуниги тIегь баккулареб тIалу бекьулеб букIин
Зобги гьечIого искусственнияб цIад базабизе дие бокьун букIин
Гьеб кинабго инсуца дида абичIо
Дос хъван бачIана дур хатI дагьаб хисун бугилан
ХатI щиб букIунеб кIудияв гIурав мехалъ магIна къваригIун буго ян абуна дица
ХатI кечIалъул бащадаб берцинлъи ян абуна инсуца
ХатI батанищ гьеб жибго батараб гIадаб жо буго
Мун гIедегIулев вуго гIедегIарал лъарал ралъдахъе щоларо гIемерал бусаби хисулеб хIинчI босен гьечIого хутIарабила
Гьанже дун 40 сонгун 40 тIехьгун гIодовчIараб мехалъ дида бихьулеб буго дир магIарул литературияб гвердеда гIемер рекъоларел 112 чияр рукъаби
Дир асаразул хурибе ккараб кинабалиго сусур дир рехъалъ дир магIарул гьавабакъ рекъоларел чияр чахъаби
Дида дилъго батIиял чагIи дандчIвалел руго
Гьаб тIехьалъулъ дие бокьун буго дун дунго вукIине бокьани квешав вукIа бокьани лъик Iав вукIа вугев куцалъ къабул гьаве
Дунгийищ вачIинев нужгойиш гIелел
Бугебиш дие изну тIаде вачIине
гьадин гьикъула берталъе вачIунев магIарулас берталъ ругезда
Дицаги гьедин гьикъулеб буго гьаб тIехь хъвалеб мехалъ
Амма хIинкъун вуго ахIичIого вачIунан нужеца гIайиб гьабиялда
Мунги вачIа мун хIакъикъаталда мун ватани ян абулеб рагIула магIарулаз
Дун хIакъикъаталда дун вукIин бихьизабизе ккола дица гьале гьаб тIехьалда
Гьаниб букIине ккола дир хатI хасият тIабигIат
Гьел гьечIев хъвадарухъан гуро хъвадарухъанасул роль хIалев чи вуго
Сценаялда гьесул рокьиги ургъараб мехтелги ургъараб шишаялъуб коньякалъул бакIалдаги чай букIуна
Бищун захIматаб жо буго драматургасе сценаялда поэт вихьизавулеб мехалъ гьесул кIалдир кучIдул лъезе
Гьелъ гIемерисеб мехалъ сценаялда вукIуна кечI гьечIев поэт
Гьев маникеналда релълъуна тукадул гордухъ багъаричIого чIараб
Дица я ГIалихъего я ГIумарихъего я Пушкинихъего я Байронихъего хъвазе бегьуларо Гьеб буго балъгояб сихIираб цIогь
Цоцо цIогьаз бикъараб оцол лъангутIизеян лълъар бекула рачIчI къотIула
Бикъараб машина батIияб кьералъ белъуна амма кин гьабуниги гьеб ц Iогь буго Дие рохел бук Iинаан цIалдохъабаз гьаб т Iехь Расулица живго Расул ХIамзатовас гIадин хъван бугин абуни
Дие стиль бокьула стиляглъи бокьулаларо Форма гьеб буго гьумер формализм гьеб буго даим хисулеб маска
113 Дие стиль бокьула стиляглъи бокьуларо Стиль гьев вуго чи
Стиляглъи гьеб буго ургъун гIабдалзабазухъего гIакса рет Iараб ретIел
Дие чIичIи бачунездаса кечI ахIулел хIанчIи рокьула
Дие рохъдолъ хъирщадулездаса хъахIилал зобал къотIун роржунел рокьула
Дун ралъдал рагIалда хъудулел русбуздаса гIатIидаб гъварилъуда ругел гумуз вохизавула
Литератураялъулъ руго гIемерал хисардулел гIисинал русбиги хиси гьечIел сабурал чIахIиял гумиги
Гьекъеч Iго мехтарал гIадий рукIуна русби гьекъаниги гIакъилго гIадин рукIуна гуми
ГIОРАЛГИ ЛЪАРАЛГИ Рорхатал мугIрузда гIазу биингун ГIедегIун кIкIалахъе кIанцIула лъарал
Ралъад ралъадилан ахIтIолаго гьел Уна авлахъазде нахъ руссинчIого
Ва амма багIарал бакъул чIораца Ракъвазе гьарула гьезул чваххиял ХъахIил ралъад жеги рикIкIад букIаго РекIел къуватги хун къуна ракьулъе
Халатаб сапар тун авлахъал къот Iун Ралъдахъе унеб гIор лъарин угьдула
Лъимер батIалъараб эбел кинигин Ургъалилъ чваххун гьеб ралъдахъе щола
Ралъдалъ карачелалъ кидаго дида Гъойсуялъул лълъадал зигар рагIула
БагIарун бакъвараб лъаралъул бицун МоцIги цIваги бакъги даим кIалъала
Дир кочIол рагIаби мугIрул лъар гIадин ГIурулъе щвечIого кигIан кIочарал
Дир каранзуниб ракI рагIи гIечIого 114 Лъар камураб гIорлъун кигIан угьдараб
Мун дир батани дир гIадин букIа
Дир хабарлъун букIа дир кечIлъун букIа
Лъабго къо бачIого гьоболасул цIар цIехоларо
Къабул гьаве дун кисащиван гьикъичIого
Кинав ватаниги гьадин вата
Дие бокьун гьечIо гьаб ригьда вугелдаса я лъикIав вукIине я квешав вукIине
ЛъебергокIикъого соналъ цIумлъун вахъинчIев цIумлъун вахъинаро
Биччанте дир гьоко дирго нухдасан ине
Дун дунлъун вукIин дида дунго вати гьеб гIела дие
ЦIад бараб мехалъ кIкIалабахъан унел иххал цо хIоринире руссуна дир росулъ
Пикраби цолъулел гIемерал нухал руго
Нужер гIемеразул пикругин къасд гIахьаллъулеб дирги дун гьениве вачараб поэзиялъулги
ГьитIинаб букIаниги гьетIараб букIаниги дир хасаб сухъмахъ нух букIани дне щибго кIваричIо
Дида лъаларо дун лъарищ гIорищали
ГьитIинаб гIатIилъила гьетIараб битIила
Азарго гали гьабизе цо гали бахъун байбихьула
Балагьуге дихъ хIикматго гьавго кисащиван
Дун Расул ХIамзатов вуго
Ц Iада росулъа маг Iарулав 40 сон барав хъвадарухъан
Гьале дир законал
Гьале дир Конституция
Гьайгьай гьедин цогияз абизе лъикIан дицаго абиялдаса
БатIибатIиял улкабазда дун батIибатIиял приемазде ккана
Туфлабазул цIваки гурдабазул ц Iилъи гаргаралъул цIекIлъи ругьунлъичIеб гьими гьерсилаб къули чIалгIарал протоколал
ВукIана гьоболлъухъ НьюЙоркалъул губернаторасухъ Индиялъулги Малиялъулги президентазухъ Непалалъул къираласухъ цо Бельгиялъул баронасухъ
ДандчIвана премьерминистрал министрал батIибатIиял улкабазул вакилзаби
Гьенир гьезул щивав артистасда релълъуна
Артистал министразда релълъуна
Дунги дунго гурев батIияв чи гIадин рахIат гьечIого вукIуна гьел приемазда
115 Гьаб бетIер бахъуда бахиллъиларо бухун лъикI ражигун хинкIал щолареб
Гьал чIухIарал приемаздаса дир Ц Iада росдал гъасда ялъуни лъккIал гьудулзабазул гостиницаялда эркенго г Iодов чIун вугеб мехалъ букIуна ракIалъе кибгоялдаса кIудияб кеп
Цоцо гьудулзабазул асарал цIалараб мехалъ дида ракIалде ккола гьел дипломатазул приемазда ругин
Гьезулъ эркенлъи гьечIо
Дир тIехь мун приемазда гуро бугеб
Дир букIунеб гIумрулъун гIамаллъун букIа
Дида рихьана чагIи жидер рукъзабахъ бакъ гIадал къо гIадал разиял канцеляразда ццидалал сардал гIадал хисун батIиял лъугьунел
Чин хисарабго гIамал хисулел
Дир тIехь мун рукълъун букIарукълъун батани бакълъун букIа бакълъун батани къолъун букIа къолъун батани сордолъун букIа сордолъун батани хисуге
Поэзия я магъилъе унге канцеляразул кабинетазде бук Iа ракьалъул сасинлъун унге собраниязде
Дида рихьана собрание байбихьизегIан цо бицунел собраниязда цоги бицунел собранияздаса хадуб батIияб бицунел хIалихьатал чагIи
ХIалихьалъуге мун поэзия хабар пикру рокьи дир тIехь
Блокноталдаса Машгьурав ашуг Сулейман Стальскиясул кIудияб тIагъурги ругьунаб гIиял тIехьалъул тIад беэнлъи бахараб хъабарчаги бачил тIомалъул гьарурал тIадагьал чарухъалги лъида лъаларел
Сулейман орденги босун Горькица Гомеран абун улкаялда машгьурав чи лъугьарав мехалъ гьесда Москвалда цо Дагъистаналъул министрас абуна Гьанже дуе гьеб форма рекъон гьечIо росулъ гIадин Москвалда хьвадизе бегьуларо
Дагъистаналъул хIукуматалъул тIадкъаялда рекъон министрас гьесие босун бачIана цIияб бастоналъул костюм лъикIал туфлаби 116 гIундузде бачунеб тIагъур хасалил пальто Москвалда доб мехалъ хасел букIана
Сулейманица гурасурун гьеб кинабго партал чемоданалъуб лъун буго ЦIакъ битIун ккела гьаб кинабго дир васасе Мусаибие
Гьал чарухъалги гьечIони гьаб тIагъурги хисани Сулейман Сулейман гуро
Дир инсуе хъвайцIали лъаларев Сулейманилъ гьеб гIамал хирияб букIана КигIанго улкаялъ цIар гьабуннги ЦIандалал хисичIо Стальскияс абун хъвана инсуца Сулейманил юбилей гьабулеб лъаларо яги депутатлъун вищулеб мехалъ лъаларо
ХъвайцIали лъаларев мискинав Сулейманида цо чанго нухалъ гьеб малълъизейин лъугьун рук Iана гьесул лъимал
Сулейманица абуна Къалам кодоб ккурабго куч Iдул дидаса тIурун уна ян
Сулейманил асарал гIурус мацIалде руссинарулев Эффенди Капиевасдасан гьесул тушбабаз г Iемерал мацIал гьарулаан
Гьез Сулейманида абулаан дур куч Iдул Капиевас хвезе гьарулел ругин гIурус мацIалъ тIаде жубан тIаса бахъун гIемерал мухъал данде кколарилан
Щай ХIабиб дуца дир лъимал рухулел
ан гьикъун буго Сулейманица Капиевасда
Дур кучIдул дур лъимал гуро гьел мунго вуго Сулейманагъа абун буго Эффенди Капиевас
Гьедин батани херав дир дагьабги хIурмат гьабизе ккелаан дуца
Дица Сулейман дур мухъазул рикIкIен цIуниялдаса жигар бахъула дур кучIдузулъ мунго цIунизе дур тIагъур дур чарухъал дур чагур дур гьаракь цIунизе
Гьаб дида цебе бугеб чагъиралъул 117 къадаралдаса гьалъул тIагIам цIунизе бокьула дие
Гьеб цIуничIони гIайиб гьабе диде
Гьеб бшцунго кIвар бугеб жо буго ян разилъун вуго Сулейман
ХIакъикъаталда Эффендица рагьана гIурус мацIалъ живго Сулейман гьесул сариназул стиль
Дур инсул асарал руссинаризе дида жеги кIул батичIилан абуна Эфенди Капиевас дида
Цо кIул батулебани гIурус мацIалъ дов кьезе
Дос беццулеб хвел гьабун канула какулебан абун беццула
Дов велъулеванги абун пашманлъула пашманал рагIаби абун велъула
Дов дида вичIчIула амма баян гьабизе жеги кIвечIо
Дида ХIамзатил магIна сипат кьезе кIвела амма живго ХIамзат къваригIун вуго дие киназдаго цодагьав релълъарав лъиданиги хас гьабун релълъен гьечIев
РакIалдещвеяздаса Доб мехалъ дун росулъкъватIив поэтлъиялдаса цо вакIавахариго гьечIев чи хIисабалда машгьурав вукIана
ГIедегIиялъ гIемерисеб мехалъ гверде гIакса ретIун батулаан пальтоялъул маргъалал мекъи ран ратулаан хьитазул чIалал рухьине кIочон ратулаан рухьаралги цосагIат ричун унаан
Дир тIахьалъ тIехь батизе къваригIараб кагъат аскIоб букIаниги бихьизе цIакъ захIмат букIана
Дида абулаан ГьадигIан вакIавахарарав сабурав инсул гьадигIан сабру гьечIев низам гьечIев вас кин вижарав
Дица абулаан Дица инсул херлъи дихъего босун буго дирго гIолохъанлъи досие кьун буго
ВукIинеги вукIана эмен гIолохъанав гIадав ц Iакъ жанисеб жиндирго низам бугев закон бугев гьеб законалда рекъон хIалтIулев чилъун
Росдада лъалаан къвалал халатги ретIун тIохде рогьалида щиб 118 сагIаталъ гьев вахуневали
Армиялдаса цо росуцояс кагъатцин хъван бачIун букIана битIун ХIамзат тIохде вахунеб гIужалъ рахъине гьарулин жалилан
Инсулгун Хунзахъе сапар цадахъ ккезе бокьарал гIадамазда лъалаан кида гьев рукъоса къватIиве вахъуневали чугун унев вугони киб бакIалде щвезегIан гьебги хадуб цIан гьев уневали Лъалаан гIадатаб чIегIераб гверде галифаби тIажу жинцаго рукъулел къойил рацIунел чакмаби
Лъалаан гьесул рачел бахарабго дагьаб къунцIулеб киданиги кIкIвачIеб хъахIаб мегеж гьединабго хъахIаб бетIералда тIад лъураб цIакъго кьуркьурараб бухаридалги гуреб цIакъго бахараб къохьолги гуреб тIагъур
Гьеб кинабго гьесда рекъараб букIана
Цогидаб кинго рекъезе букIинчIо
Бокьулароан гьесие гьеб ругьунаб партал хисизе
Хисулеб мехалъ гьес балагьулаан цебесеб партал гьабурабго гIадаб ххам
Гьеб ххамил цIилъи рекIее гIоларого ва гьелъулъ тIодебесеб мехалъ цо рахIат гьечIого гIадин вукIунаан эмен
Ру гьунаб рачел тIураб мехалъ хисизе бокьичIого чан нухалъ жинцаго букъараб гьес
Хадуб цIакъго гIемер букъизе ккараб мехалъ цIияб рачел цIакъ гъира гьечIого борчана
Амма гьелдаги жиндирго некIсияб рачлил гIекI мацIал рана
ТIагъур тIад лъолаан гьес гьелда кьагIрида гIадин тамахго кверги бахъун
ТIагъур бищунго цIакъ цIунулаан иисуца
Хисизе ккани тIагъур рокъоб хисараб лъикIаб къватIибалдаса ян абулаан гьес
1941 соналъ рагъ байбихьарабго эмен хIукуматалъ МахIачхъалаялде ахIана
МугIрузул гьогьомиги тун багIарараб МахIачхъалаялда инсуе цIакъ захIматаб букIана жиндирго ругьунаб ратIлилъ
Хасго лъалеб букIинчIо гьесда тIагърида гьабилеб жо
Гьес батIибатIиял тIагърал лъуна амма гьезулъ батIияв вукIана
Щибаб тIагъуралъ гьумеркуц хисизабулеб букIана
Жиндирго тIагъур гьаб багIариялъулъ кин лъелеб
Гьеб букIана инсуе бищунго захIматаб суал
119 Нижеца лъималаз цоги тIагъур хисеян абураб мехалъ гьес хъван букIана Москва Кремлиялда калам гьабич Iеб тIагъур ТIад лъезе бегьиларин лъугьараб хъизан бугин
Эмен гIемерисеб мехалъ цин хъатикь ккун цин тIад лъун жиндирго тIагъургун хьвадулаан
Гьес гьеб хисич Iо
Рии бачIарабго гьес жигар бахъулаан лъабабго моцIалъ магIарухъе ине тIагъурги рекъараб жиндиего бокьухъе гьебги лъун эркенго хIухьелги босулеб
Лъалаан магIарулазда инсул тIагъур
Гьебги лъун магIарухъ хьвадулев мехалъ гьев релълъунаан цо цIазе гьукъараб хъалиян эркенго цIазе щварав чиясда
Амма инсуца гIумруялъ гьеб цIачIо
Гьесие кеп батIияб букIана
Ражабги гьалмагъилан гьвеяв чи вукIун вуго Гьевги Далакги рекъон дие гьабураб хIалтIи
Гьедин хъвана инсуца цо нухалъ блокноталда
Иш ккана гьадин 1934 соналъ хъвадарухъабазул тIоцебесеб съездалде Москвалде арав эмен мегежбет Iер къунцIизеян парикмахерасухъе вачун вуго магIарулазул машгьурав хъвадарухъан Ражаб ДинмахIамаевас
Лъаларо Ражабица ургъунго кIкIваян абунищ эмен гьелда щаклъулаан
Ражаб гьедулаан абичIилан ялъуни живго парикмахерасда гьедин ккунищали къунцIизе кколеб мегеж парикмахерас къуншбулъан байбихьун кIкIван буго
Эмен кIанцIун тIаде вахъун вуго
КIкIвараб бакIалда тIад хъатги кагъатги лъун кагьтида тIад полотенцеги лъун вегун вуго
абун гьикъун буго инсуда
У унтун вуго ян абун эмен тIокIав съездалде инчIо
Я номералдаса къваIиве вахъинчIо жиндирго мегеж бижизегIан
ХIакъикъаталдаги захIматаб унти буго жиндирго стиль гьурмал оурат хиси хъвадарухъанасе
Инсул буго цIиял цаби лъеялъул хIакъалъулъ кечI 120 РачI гъезейилан араб гъвала бачIун рагIула БорчIун кIиябго лълъаргун лъугьараб жо бихьулищ
Мискин дунги до къоялъ цаби гъезе арав чи Гъоркь рукIаралги рахъун нахъе вуго витIулев
Кинал цаби ХIамзат дуе гьарун лъикI меседилищ чарамалъулищ ан гьикъана гьесда тохтирзабаз
Эмен аскIор рукIарал гIадамазда гьикъулеб гIадин гьезухъ валагьана
Гьезул цояс абуна Меседил цаби лъе ХIамзат
Месед гьайбатаб металл буго
Гьелда инсул разилъи гьечIолъи бихьун цогияс абуна Чармил лъе ХIамзат чарам щулияб металл буго
Гьеб малъиги инсуе рекIее гIечIо
Инсуца тохтирасда гьарана жиндир рукIарал гIадал рокьол цаби лъезе бегьиларищан
Цогидал цабзалъ росулъе вуссани дир кIалдир чирахъал ракун ругел гIадин гIадамал балагьахъдизе руго
Дидагоги ккола цоги цаби лъуни кIветIалде тIаде дир кIветIцин ккезе гьечIин
Инсуе рокьол цаби лъуна
Чан ругел асарал цаби гьечIел ялъуни лъурал цаби гIадин цIакъго гвангъарал
Асаралъул рукIине ккола жиндирго ругьунал гIадатал цаби
ГIеч гьез гIадин лазаталда хIанчIуларо
1947 соналда МахIачхъалаялъул театралда букIана инсул лъабкъоялда анцIго сон тIубаялда бан данделъараб вечер
Киналго баркиялги лъугIун инсуе кIалъазе рагIи кьуна
Инсуца жинцаго хъвараб кечIги каранзул чвантиниса къватIибе бахъун цIороберал ралагьизе байбихьана
Балагьана цо чвантинибе гьечIо балагьана цоги чвантинибе гьечIо
Балагьа на кивего гьечIо
Ц Iороберал рокъор хутIун руго
Цо щивалиго гьебсагIат ана рокъове цIороберазда хадув
Гьев вачIинегIан инсухъе гьесул номер лъалев АбутIалибица Ма дирал росе ян жиндирго цIороберал кьуна
Гьелги ран эмен кечI цIализе 121 лъугъана
Амма цIалулеб букIана гьес жинцаго гуреб батIияв чияс гIадин цо рахIат гьечIого
КечI бакьулъе щвараб гIадаб заманалда рокъоса росун рачIана инсуда лъалел эмен ругьунал гьесул цIороберал
Гьеб мехалъ эмен тIоцеве цеве вахъарав гIадин кинабго гьаракьалъ гIадин кIалъана
Кинабго залалъ гьасие хъат чIвана
Гьелдаса хадуб инсуцаги кечI инсуца гIадин цIалана
ЦIоробераз жиндир иш хвезабизе бахъанилан абулаан инсуца
Щиб ХIамзат дир цIороберазда рекъечIогоцин гурищ ан гьикъаиа АбутIалибица
Дур цIоробералъан лъикI бихьула канлъи амма гьелги ран кечI цIализе лъугьарав мехалъ дида ккана щаяли дица гьабсагIат лак мацIалда цIалулеб бугин кечIилан
Щивасул жиндирго рукIине кко ла бералги цIоробералги
Инсуе бокьулароан цIакъго гвангъарабги цIакъго бецIабги цIакъго бахарабги цIакъго тIарцIабги цIакъго къиматабги цIакъго къадарабги цIакъго нахъе ккарабги цIакъго цебе унебги
Бокьула роан я гIанкIилаб я бацIилаб я лагъасулаб я ханасулаб
Я цIакъго борхатаб я аххада хутIараб
ГIасруилеб хIалалъ вакъванги вукIунге къанцIулев хIалалъ виччизеги вукIунге ян абулаан гъос
Туни риччулел пуни ракъвалел гьезул чи вукIинчIо эмен
Гъов вукIана гIадатияв жиндир ракьалъул халкъалъул къагIидагIамал цIунарав хIалтIухъан
Цо нухалъ эменги дунги росулъ цо гIагарав чи унтун гьесде раккизе МахIачхъалаялдаса ЦIадаре унел рукIана
Доб мехалъ Дагъистаналъул хIукуматалъул бетIерлъун вукIарав ГIабдурахIман Данияловас гьасухъе кьуна жиндирго ЗИМ машина
Шагьаралдасан асфальталда гьелда рекIун унелъул инсул цо кIудияб дагIбаго букIинчIо
Амма шагьарги тун мугIрузул росабазул нухдасан унел цоял хIамулги 122 цере къотIун цогиял чуялгIурцIмигун гIемерисел лъелго унел гIадамал данде чIвазе лъугьараб мехалъ эмен цо рахIат гьечIого лъидаго жив вихьугегиян вукIана
ГIолохъанав дун ЗИМалда унел эменги дунги киназдаго рихьагиян вукIана
Балеб букIана цIад
ГьоцIдерил лъарахъе ниж щолеб мехалъ гьениб къан оцазда цIазе кIоларого батана цо херав чиясул гьоко
Эмен хантIан машинаги чIезе гьабун лъаралъеги лъугьун оцал церехун рачине кумекалъе жувана
Гьес гьел цIакъ махщалида рачана цере
Лъар бахун хадуб гIемераб хабаралда оцазде гьаянги ахIун гьокоги версталъ нухда регIана гьес
Версталъ добехун букIана цойги лъар
Гьакал дораги къалаян хIинкъун вукIана эмен
Инсуда лъикI лъалеб букIана лъаралъан гьакал киб бакIалдасан кин рачине кколелали
ТалихIалъ рорчIун ана цере
Чанги гьадинал гьаказда кираялъ хьвадана ян нахъ вуссана эмен
ТIерхьунел гьаказда хадув пашманго гьимун валагьана гьев
Цинги машинаялда рекIарав тIокIалъ кIалъачIо
Хадуб кIахъиязул тIалабалъе рахунеб мехалъ тIаса гъоркье бачIунеб кIудияб машинаялъе нух толеб нижер машина цодагьаб гьелда цодагьаб кьурда тункана
Гьабниги гьалда релълъарабниги ккечIого хутIилареблъи лъан букIана ян абуна инсуца
Я нижее я машинаялъе кIудияб зарар ккечIо
Амма гьелъул цо бер бортана цояб рахъ цодагьаб къачIазе кколеб букIана
Машина къачIан лъугIарабго мун гьелда вачIа дун лъелго инин сухъмахъ нухдасан росулъе ян абуна инсуца
Гьаб гьабсаг Iат къачIан лъугIизе буго
Цадахъ вилълъине чIа ян абуна шоферас
Гьединаб чIухIараб машинаялда дие унтарав чиясухъе ваккизеяли щай гурин росулъе берталъецин вачIине захIмалъила ян эмен нижги тунлъелго ана
123 Машинаялда гъоркьан тIараде нижги тIасан лъелго балъал гIадал нухаздасан лъугьун вачIунев эменги росулъе цадамадахъ щвана
МахIачхъалаялде щваравго Г IабдурахIман Данияловасда аскIоб гьеб сапаралъул бицен ккараб мехалъ инсуца абуна Цо дидаго рекъараб гIадаб машина ялда витIун вукIаравани щибго букIинароан
Ахирал соназ эмен захIматго унтун вукIана
Унти гьес босун бачIана цо рикIкIадаб магIарул росулъан
Верховный Советалъул депутатлъиялде кандидат хIисабалда эмен росабалъе избирателазде данд чIвазе ун вукIана
Райцентралде гьев унаан машинаялда машина бахунарел росабалъе чода яги чуги хадуб цIан
Нухал цоцо ккун гиризе гьабун гьоко бачине бегьулелги ругин гьениран хъван букIана инсуца Цо рикIкIадаб райцентралде эмен вачIун гьесдаса рохун лъикIаб дандчIвай гьабуна
Районалъул бутIрулги гьевгун цадахъ росабалъе ине къачIана
ГIадаталда рекъон хIурматияв гьоболасе районалда бищунго лъикIаб чу бачIана рекIине
Гьеб букIана гIарцул кьили чIвараб чIухIараб гIолохъанаб бекерухъан
Инсуе бекерухъаналдаса гIодобе биччараб жиндирго гIумруялдаги рукъалдаги рекъараб хIалтIул чу бокьулаан
Амма гьаб нухалда бачун бачIараб чодаса инкар гьабуни гьелъул бетIергьабазда мекъи бихъилин расги бокьичIого 71 сон барав эмен гIолохъанаб чоде вахана ва нухда вахъана
Наибзабаз сверунги ккун нуха регIулев имамасда релъун вук Iанин эменан бицунаан дие цадахъ рукIараз
Цоцо гIанчIал гIолохъабаз жидерго чуял цIалги кьабгIун риччан тана
Эмен вачIунев вугилан росабалъ лъазабизе росун тунчул зобалазде кьвагьана
Инсул бартиги бортун ана цебехун
Доба цебе бекерун унеб гIала букIун буго
Кинго бажаричIо инсуда ругьунлъичIеб барти къан кквезе
Гьелъ гьесие дове чIвазавун гьаниве чIвазавун 124 гIемераб гIазаб кьуна
Цо гIурдада поэт чодаса вортана ва унтун МахIачхъалаялде вачIана
Гьедин букIуна кучIдузулъги ругьунлъичIеб чода рекIани гьелъ гьев гьоркье рехула гьев унтула ян абулаан инсуца
Гьединал мисалал гIемер руго инсул гIумруялдасан
Гьанже цодагьаб дир инсул гьудул ва дирго гьудул АбутIалибил бицина
Сон къо гьесги дицаги цадахъ тIамуна
АбутIалибгун цадахъ цо къо
Дие кидаго зах Iмат букIуна цониги пикру кагътида лъолеб мехалъ гьоркьоб къотIел ккани тIад вуссун гьеб лъугIизегIан хъвазе
Нахъа гъезеян тараб рачI къоркъода гъечIого хутIун бугинги рагIидал дица нижер ясал хьихьулей чIужу Фросьяда абун тун букIана радал дихъе щивниги чи вачIани дун рокъов гьечIин къаде нахъе ваккеян абеян
Гьедин дун парахат хIалтIулев вукIаго цин каву рагьулеб цинги нуцIил цIумур зваргъолеб гьаракь рагIана
Фросьяца нуцIаги рагьун дун гьикъарасда рокъов гьечIилан абун батилаха дида гьеб рагIичIо амма дида рагIана дида лъана АбутIалибил гьаракь
Дун гьебсагIат зазида тIад чIарав чи гIадин вукIана намусалъ кIгIасруIулев
Дун рокъов гьечIинги абун рукъоса къватIиве АбутIалиб кин виччалев
Вугилан абун вач Iани Фросьяги щиб бак Iалде дица ккезайилей
БукIаниги ракIалъ малълъараб гьабун дун АбутIалибиде рокъов вугин вачIаян ах IтIана
Налъуласдаса вахчунищ вукIарав ХIамзатил вас
ан абуна АбутIалибица пальтоги бахъулаго
Балагьун чIарай Фросьяги йихьизаюн гьес тIаде жубана Дуца гьай гIаданалда абе АбутIалиб Гъапуров вачIараб мехалъ гьанив кидаго мун рокъов вукIунин гьасие гьаниб кваназеги букIунин гьекъезеги букIунин
Гьедин абуна гьес жиндирго магIарзукъалазда тIад килищги цун велъанхъулаго
125 Гьеб Фросял гIайиб гуро гьелда хIалтIуде унеб мехалъ ПатIиматица абун букIун буго дун рокъов гьечIин абеян
ГIайиб ккарабго гьеб рехизе чIужу йикIин лъикI бугоян абун буго магIарулаз
ПатIиматида жакъа арбагI къо букIин кIочон тун батила ян гьей яцIана АбутIалибица тIаса пальтоги бахъун ботIрода букIараб тIагъурги кIутIун магIида бан
Щиб гьеб арбагI къо
АрбагI дир хIамамалъул къо
Щибаб арбагI къоялъ радал вахъун АбутIалиб хIамамалде уна
ХIамам аскIоб букIун гьенисан хабаралъе нижехъе ваккулаан гьев
Дур рокъоб гьанже душги ваннаги бугеб мехалъ дуе хIамам щай
абун гьикъана дица
ХIамамалъ гIадин кеп гьабуларо гьелъ
ХIамам буго дир ахикье азарил соназ чваххулеб гьеб лъалъалеб лъар
Гьел дуца рицунел жал руго ведроги гелги гIадал жал
Гьез лъин тIун дир ах лъалъаларо
Гьел лъималазе кучIдул хъвалев Нурудин Юсуповасе те
Велъанхъулаго АбутIалиб жаниве вилълъана
ХIамамалдасаги вуссун вугелъул чай гьекъон лъикI гурищ
ан гьикъана дица
Валлагь чайги бегьила биллагь чурпаги бегьила таллагь чагъирги бегьи ла гIаракъиги бегьила пивоги бегьила ян абуна АбутIалибица
Чурпа сон хутIараб бугоха радал нижер гьеб букIунаро ян абуна дица
Гьанже сон гьабурабги бегьила къад гьабураб къад кваназе те ян абуна АбутIалибица
Фросьяца кваназе жо хIадурлъизегIан дица АбутIалибида дирго шишабазул библиотека бихьизабуна
Гьениб батIибатIиял бакIаздаса 126 дица росарал ромал коньякал чагъирал рукIана
Щиб нилъеца гьекъелеб
ан гьикъана дица АбутIалибида
Гьаб хIапучапурги кIваричIин нилъги лъалеб нилъедаги лъалеб жо бетIер чIахъад гIаракъи гьекъон лъикI гурищ ян абуна АбутIалибица
Гьел дуца данде ракIарарал жал рикIкIадаса рачIарал я мацI я цIар я гIамал я г Iадат дида лъаларел гьалбадерида релълъуна
Гьезда дунги дида гьелги цоцада ричIчIиларо
Гьел цогиязе жидедаго релълъарал хъвадарухъабазе эбелалъул кванил тIагIам кIочаразе те
Дир шушбузулъ щаяли гIаракъи букIинчIо
Дун босизе ина ян абуна дица АбутIалибида
Гьес ине ккеларин квачан бугилан абилаян хьул букIана дир
Мун гIодов чIа
Мун ине ккеларо
Цо кинав вукIаниги дудаса гьитIинав вас витIе
Гьев вуссинегIан гIедегIараб бакI дирги гьечIо ян абуна АбутIалибица
Дица къватIивеги вахъун мадугьаласул вас шишаялда хадув витIана
Нахъ вуссарав дида Абут Iалибица гьикъана Цониги магIарухъа гьобол гьечIищ
ГьечIо ян абуна дица
Эмен вукIараб мехалъ магIарухъа гьобол камулароан гьезухъ тамахьуги батулаан ан абуна АбутIалибица
ЦIазе жо дир гьанибги буго АбутIалиб ан дица папиросал къватIире рахъана
Ва рагьун Казбек папиросазул пачка ккуна гьесда цебе
Гьал турбаби дие бегьуларо гьал нужер тайпа буго
Дие магIарул тамахьу къваригIуна ян абуна АбутIалибица лъороса танхьил чвантаги бахъулаго
Гьелъул тIиндаса хIалалъ данде гьабураб хIур гIадаб жо цо газетаги бихъун гьенибе бан рекъезабуна цинги махщалида кьурана
Кьурун мацIги бахъун цIа лъелалде 127 Балагье берцинлъи ян абуна гьес
Ц Iалеб мехалъго гIадаб кеп букIуна гьаб кьурулеб мехалъги
Дица АбутIалибихъе спичкаби кьолел рукIана
Гьес жиндирго цIагIелги бахъун гьеб кIутIун рек Iинабуна цIа
ЦIагIелалъ сакIида бакараб цIа махI сунтIизе гьес дихъе кьуна
Гьа лъикIаб махI гьечIищ
Гьединха янги абун гьев кIкIуй рехизе лъугьана
Цо кIкIуй рехана кIиго кIкIуй рехана лъабго рехана
Хадуб АбутIалибица дихъги балагьун гьикъана Щай дур бетIер гIолохъанго хъахIлъараб
Дида лъаларо ян абуна дица
Дир щай хъахIлъарабали бицинищ
ТIаде гьалбалги рачIун гьезда цебе квенги лъун вугеб мехалъ шиша босизе витIарав вас хех нахъ вуссун вачIунарого гьесде бахъараб ццималъ хъахIлъанин ккола дун
Жиндирго лъимал гьечIого умумазул къимат лъималазда бичIчIулареб гIадин жинцаго гьекъоларесда нилъ ричIчIизе гьечIо
Дагьаб гьекъолеб жо жиндиего бокьулев чи витIизе ккола гьеб босизе
Гьедин абуна АбутIалибица Фросьяца квенги цебе лъун шиша бихьуларого бугеб мехалъ
Шиша баккарабго АбутIалибица гьелъухъги балагьун абуна Огь сурахIазул предсельсовет лъикIав васас бачIун батагиха мун
Амма столалда лъурал тарелкабиги рюмкабиги рихьараб мехалъ гьезухъ балагьун аргъан гIадин букIкIана АбутIалибил нодо
Цо гьитIинаб рюмка гIучIалъ цин гьанибехун кIичIизабун цин добехун бегизабун цинги гиризабун гьес абуна Гьаб магIлуналдаса цо нодо бакьулъ речIчIизе гуллаго лъикI
Гьаб ясикIс Юнусил добаги бихьун букIана дида
128 КIалги гIодобе гьабун гIодоб лъуна гьес рюмка
Рюмкаялъе гьеб лъикI ккана гьесул хиял букIана цIалеб букIараб хъалиян гьелда жаниб къазабизе
ЦIан бухIараб хъалияналъул рохъо бихьарабго цIиялде хьул лъола янги абун бухIунхутI печалъубе реххизе кухниялде витIана дун
Печалъубе гьебги реххун АбутIалибие цIезе цо Грузиялъул гьудулас поэтас кьураб лълъарги босун дун тIад вуссана
Гьав лъикI мехалъ лълъарахъ балагьана
Махщалида гьабун буго
ГIарцуца бахIарасул рачел гIадин къачIан букIинчIебани дагьабги лъккIаб букIинаан
Дие цо гIумруялъ дир рахъги ккураб дица жибги ккураб ХIажикъасумил стакан кье ян абуна гьес
АбутIалибица бекун гьитIинаб кесек чадил стаканалъубеги ре ххун дерхъаб
ян дарги мацIалъги абун гьекъана
Дерхъаб баян кьезе лъидаго кIолареб кечI гIадаб рагIи буго ян абуна АбутIалибица
Хадуб гьес цебе лъураб тарелкаялъубе чурпадалъ букIараб гьанги бахъун чурпадулъе бекбекун чед рехана цо билигьудги босун гъираялда гьеб ххуна
Гьоркьогьоркьоб жиндаго кодор рукIарал кIичIвалел нусалгя росун ракьаялдаса къотIун цо кесек гIодобе ккезе биччачIого тIагIамалда гьан кванана
Дида ракIалде ккана батIайиса кванани батIияб нусалъ къотIани гьаб гьанал гьесие щибго тату букIинароанилан
Кванан вахъунеб мехалъ цодагьабги жоги гьекъон гьес михъазда квер бахъана
Столалде хъурун рукIарал чадил гарал квералъ ракIарун кIалдире рехана
ян гьикъана дица Чай дир гьанже гьаб буго ян гьес ц Iидасан хъалиян цIана
ЦIанагIан кинабго жо халалъула гьабин абуни къокълъула
ГIемераб цIалеб буго дуца АбутIалиб
129 Кванан вахъаравго живго аллагьасги цIалеб рагIула ян абуна АбутIалибица
Хадуб цойидасанго гьикъана Правление кида букIине бугеб
Зулмудинил гIарза батилаха литфондалде
Цеве дун бачавехьлъун вукIараб мехалъ швантIихги пун гьел кваназарун паракъат унаан заман
Амма гьеб паракъалъи хехгого хвана цо бачида ролъул хурибе нух лъаралдаса
Киналго бачал гьенире кIанцIана
Гьенисан гьел хъамун кинго бажарич Iо дихъа
Гьединабго жо ккана гьал поэтазе литфондги
Литфонд лъазегIан лъикIго рукIана гьеб лъарабго хурибе нух лъарал бачал гIадин руго
Гьелъ батила диргоги цо гIарза буго правлениялде
Щиб гIарза АбутIалиб
Гьаб дир черх жеги тохтирасда бихьичIо
Цо санаториялде ине путевка къваригIун буго
Гьеб бигьаяб иш ян абуна дица
Амма дуе хъвадарухъабазул союзалдаса Дагъистаналъул Верховный Советалъул Президиумалъул членлъидал мун гьенисан гьабун лъикI гурищ путевка гьеб хIурматаб ва лъикIаб букIина
ТI тI кь кь ян бетIер хьвагIана АбутIалибица
Верховный Советалде дун ункъо соналъ вищун вуго
Хъвадарухъанлъун г Iумруялъ вуго
Цойги рахъалъ абуни путевка цосина битIун ккечIони Верховный Совет какиялдаса мунги Хаппалаевги какизе бигьаяб букIина
Кьеха Абут Iалиб дурго гIарза ян абуна дица
ГIарзаяли Мирзаца хъвалин дие нужеца путевка къачIай ян АбутIалиб тIаде вахъана
Киве вахъарав АбутIалиб
Издательствоялде щвезе унев вуго
ТIехь бахъулеб рагIула Цо васищ гьавун вугев ясищ гьаюн йигеяли балагьилин
130 Къаси руччабазул институталде вечералде вачIинарищ мун
Дора цIалдохъабиги поэталги дандчIвалел руго ян абуна дица
Зурмаги босилищ цадахъ
ан гьикъана гьес
Зурма щай кучIдузул тIехь босе
ЛъикI буго рихьила ян абун АбутIалиб ана
Ниж рихьизе кколел рукIана къаси сагIат анкьгоялда руччабазул пединституталда
Гьенив дун цIаличIо гьенив хIалтIичIо
Гьеннб журналалда дир цIар букIинчIо
Гьеб институталъул общежитияхъ Дица цохIониги сордо рогьинчIо
Гьенир тIагъур лъурал тIад магIарурал КIалтIа женжедана жанир раккич Iо
Гьениб кассираца стипендия Ясазе гурони васазе кьечIо
Гьениб завхозаца тIад печать чIвазе Паспорт бихьинахъа жеги босичIо
Гьале михъал кьуричIезул гъалал кьураразул институталъул клубалде ракIарана миллатал гIемерал Дагъистаналъул хъвадарухъаби
Кидаго мухIканав АбутIалиб вачIунев гьечIо
Нижеца вечер гьев гьечIого байбихьана
Цояз цоял хисун батIибатIиял мацIаз иргадал кIалъана поэтал
ГIемераб мехалъ халалъана гьеб гьудуллъиялъул дандчIвай
Лъабго лъаларо ункъо лъаларо поэт вахъун хадусала жиндирго поэма ц Iалулев вукIана магIарул цо гIолохъанав кочIохъан
Цо заманалдасан поэма лъугIигун лъаларо я лъугIилалде лъаларо ясаз рахъун кутакалда хъат чIвана
ГIолохъанав поэт разиго вохун гьимун гьезие къулана
Амма хъат чIвалеб гьесие букIун гьечIо
Гьеб мехалъ нахъасан ваккун сценаялде вач Iана АбутIалиб
Ясаз гьесие чIвалеб букIана хъат
Цойги кIиго поэт вахъун хадуб дица Абут Iалибида абуна хадусеб ирга дур бугин къач Iаян
АбутIалибица залалъухъги балагьун жиндирго 131 цIахIилал михъал кьуризе байбихьана дун къач Iалев вугилан
Раг Iи кьун хадусала гьес г Iурус чIван магIарул чIван лъарагI чIван дарги чIван ясазе цодагьаб хабар бицана
Хадуб лак мац Iалъ гIедегIалихъе к Iиго лъабго кечI цIалана
Цинги гьес залалда гьикъана Цо зурмаги пулищ нужее
ан ах Iдана гьел
Гьес къватIире рахъун рачIана зурмаги лалабиги
Цин зурма цин лалаби иргадал къвакъвазарун рекъезаруна
Цинги трибуналда букIараб стаканалъуса лъим цодагьаб зурмида жанибе т Iуна цодагьаб жинцагоги гьекъон абуна Цин жинцаго гьекъелалде чу гьекъезабизе ккола
БацIун кIалгун цинцияб рахъалде буссинабун АбутIалибица байбихьана зурма пуйзе
Кинабго МахIачхъалаялда рагIун батила гьеб сордоялъ АбутIалибил зурмил гьаракь
КучIдулги цIалун зурмаги пун гьимулаго президиумалде дида аскIовеги вачIун гIодов чIаравго АбутIалибица гьикъана Гьа кин ккараб
ЦIакъ лъикI ккана ян абуна дица литературияб вечералда зурма пуй рекIее гIун букIинчIониги
Гьедин батани щайха дуца дагьаб гурони хъат чIвачIеб
ГьабсагIат хъат ан абуна гьес кинабго залги бохизабун Вечерги лъугIун ясаз нуха регIулаго ниж гардеробалде щвана
Дун пальтоги ретIун матIуялъуве валагьулев вукIана
Доб мехалъ мода букIана гъуждул рорхатал г Iебал гьарулеб пальтабазул къвалазда квас квас лъолеб
Дир пальтоги бихьун АбутIалибица абуна Цебе гъуждул гIеб гьарулаан мохмох кванан гьанжейин абуни квасквасалъ гьарулел руго
Цебе пандурги хъван ахIулаан кучIдул гьанже кагътидеги къулун цIалулел руго
132 КIудиял хисабасиял ккун ругилан бицунаго ниж къватIиреги рахъун МахIачхъалаялъул къватIахъан цадахъ рукъоре рачIунел рукIана
Бицен ккейгун дица гьесда гьикъана Щай вечералде ватIарав кив вукIарав
БитIун вечералде къачIалаго Маг Iарул театралъул цо артист вачIана жидер театралъул спектакль хвезехъин бугилан
Щайилаи гьикъидал гьес абуна цо пардавалда бертин бугин бертин гьечIеб пьесаги гьанже гьеч Iелъул гьенив зурма пулев артист унтун вугин цо анцIго минуталъ гьесие гIоло зурма пуйзе вилълъе бегьиларишан
Валлагь бегьилин цо чIаралъуб кIиго чIунан вилълъана дун гьениве
Гьезие зобал паналъулеб кIиго бакъанги бачана ян абуна АбутIалибица
Дур бакIалда дунго гьениве инароан
Дир бакI дида гIадин дуда кидаго лъазе гьечIо
Издательствоялде щванищ щиб тIехьалъул ккараб
ян цIехана дица
Валлагь тIехь бахъун батана валллагь цодагьал мугьал щвана валлагь налъабиги тIурана тIаде цо хъазги босана
Магарич гьабурабищ Лъие
Редакторасе художникасе бухгалтеразе гьудулзабазе
Я вац Расул гьал лъималазе сунат гьабурал хIакимзаби хIалтIудаса рахъулел партиялдаса рехулел ругилан рагIана дида
Гьал дир кучIдузе сунат гьабулел гьел къокъ гьарулел редакторзабазе тамих Iго букIунарищ
Вай мун эбелалда цеве лъеяс лъечIеб ругъун тун гьечIо тIехьалда
ВихьичIониги тIехь цIалун лъала редактор щиб росулъаяли
Щибаб росдал мацIалъул сверел жидеего хасаб буго нижер тумазул
Щивас жиндир росдал мацIалде вуссинавун ватула дун
Магарич гуро могороч кьелаан дица гъосие
Амма гьагъай договорал хъвалей Иванова йиго лъикIай гIадан
Дица гъолъие баркала 133 кьуна ва гъолда абуна дурго багьараб бекараб чIинтIараб гьетIараб чухIараб чункъараб пахьулмаххул тIагIел гIеретIмеретI батани къачIазе босеян
Месед гIадин гьабилин
Амма гьелда гьеб бичIчIичIо ян бицана АбутIалибица цо данде ккарав маг Iаруласухъа тамахьоги гьарун хъалияналъул кIкIуйги рехулаго
Гьедин унаго цо басрияб гIодобе рехараб маххпахьалда бер кIутIана цин АбутIалибил цинги АбутIалибихъ балагьарав дир
Дица абуна Цебе пахьул къебедасул заман букIарабани гьагъаб нухда бугеб пахьмахх дуда рокъобе босичIого кисаха телеб букIараб АбутIалиб
Телаан ан абуна АбутIалибица щайгурелъул дидаса цебе цойгияз босун ун гьеб дида батилароан
Ялагьулеб мехалда ятуларо кидаго ЦIакъ хIажат гьечIеб мехалъ ЯчIуна данде йортун
Гьедин гьечIишха кочIолъги
Дагъистаналъул халкъияв поэт Верховный Советалъул депутат республикаялъул хIурматияв чи пахьихъан зурмихъан лалаби рачунев чи гьелъул пикруялда вукIана дун
Маг Iарул театралъул сценаялде зурма пуйзе артист хисун гьав ин дие кигIанго рекIее гIун букIинчIониги гьас тIехь бахъараб мехалъ къачIазе пахьул тIагIел гьечIищан бищунго издательствоялда хъантIарай чIужугIаданалда аби гIадлъун дида бихьун букIаниги дица гье лъул хIакъалъулъ гьасда квеш букIинилан щибго абичIо
Дица гIицIго абуна Мун кIудияв чи дуе гьаб хъалиян тун вукIани сахлъиялъе лъикI букIинародай АбутIалиб
Жакъа хъалиян те метер пахьихъанлъи те сезиса зурма швантIих те хадур кучIдул те
Гьедин букIунаро гьудулав чи
АбутIалибица АбутIалиб кин телев
Дун АбутIалиб Гъапуров вуго я 134 Расул ХIамзатов гуро я Юсуп Хаппалаев гуро я Нурудин Юсупов гуро я Макъсум Горь кий гуро я Зощенко Зощенко гIемер бицун доб мехалъ машгьурлъун вукIана
Ругьунаб рохьоса чан кибе унеб чваххулеб лъар кIкIалахъа кибе инеб
аяя Расул аяя Расул ан гьас бетIер хьвагIана
Дида тIад дуца чияр тIагъур лъоге
Аралде дуца таманча кьвагьани бачIунеселъ дуда гIарада речIчIула ян лъугIизабуна гьес
Чанги лъади тана лъудбуз дунги тана амма ругьунаб пишаялда дун тезе кIвечIо гьеб тун дихъаги бажаричIо ян абуна махсараде гIадин гьес
Гьеб букIинчIо махсара
Гьелъулъ вукIана поэт гьелъулъ букIана хIакъикъат
Гьединав вуго кидаго АбутIалиб
Гьелда бан дие бокьун буго цоги кIочонареб хабар гьесул хIакъалъулъ бицине
Гьеб бук Iана чанго соналъ цебе
Дица гьаб хабаралда цIар тела АбутIалибил цIиял рукъзал
Доб букIана дун Дагъистаналъул хъвадарухъабазул союзалъул председательлъун гьанжего гьанже хIалтIизе лъугьараб заман
Нилъецаго нилъеего хIалтIи ургъичIони гьеб гьедигIан хIалтIи гIемераб хъулухъ гуро
Амма гIолохъанав дун батIибатIиял хIалтIаби ургъизе лъугьана
Рукъзабазул къадахъ балагьулел чагIи цин цалабахъ ралагьула
Доб мехалъ Дагъистаналъул адабияталъул ункъо цили букIана ункъо миллаталъул херал халкъиял поэтал
Дун гьелги рачун Дагъистаналъул хIукуматалъул бутIрухъе ана
Данделъана партиялъул Дагъистаналъул обкомалъул бюроялъул членал халкъиял поэталгун чаялъул стакабиги цере лъун
Обкомалъул секретарь ГIабдурахIман Данияловас поэтазда иргадал цIехана рукIа рахъиналъул чIаголъиялъул кучIдузул хIакъалъулъ
Лезгияв ТIагьир Хрюгскияс абуна жиндир ракI бакъвараб жо цо бугин гьал гIадамал гIазуги бан чахъаби хвезегIан щайин чIолел 135 гъутабазде инчIого ян
Риидалго ритIизе бегьуларишан кинабго рагIихер хIадурлъизе
Цоги гьарана гьес жидер Хрюг росдал колхозалъе цо машина кьезе бегьиларишан
ЛъарагIав Казияв Г Iалица гьарана жиндир тIехь бахъизе лъабабилеб соналъ къотIи бугин исанагIаги къокъ гьабичIого биччан теян абеян
Бегьани цойги цо цаби лъезе кумек гьабеян кIалги рагьун басриял унтарал г Iусал рихьизаруна гьес
Хадуб гьес цIалана жиндие тIурччи гьарун Хасавюрталъул горсоветалъул председателасухъе кочIодалъун хъвараб кагъат
ян гьикъана Данияловас
Кьелин биччалин абуна араб соналъго
Гьезда гъорлъ вукIарав цояс абуна концертазда кучIдул ахIулеб мехалъ залалда гIасиял гIолохъабаз гIив ахIулин гьеб чIезе гьабизе къваригIун бугин
Радиоялда гIемерал рокьул кучIдул ахIулел ругин цо цо цересел кучIдузулъ хIурулгIинзабазул бицунебцин бугин гьел ахIугеян гьанжесеб нилъер магIишат цебе бачунел гIадамазул рахъалъ ахIеян абеян
Хадуб гIиндеги къулун дида абуна гьес МухIамадги ХIажиги сон рестораналде ун рукIун рутин хъавадарухъабаз гьекъезе бегьунгутIиялъул хIакъалъулъги абун лъикI гурищ
Ахиралда кIалъана АбутIалиб
Гьес абуна ГIабдурахIман дир ахирай чIужуялъ дагьаб цебе дие вас гьавуна
Кин ахирай чIужуялъ
ан гьикъана Данияловас
Кин гурелъулха гьелда цее дир ункъо чIужу йикIунха
Вагь ункъо гурей кIиго чIужу ячаниги Расул нижеца партиялдасаги рехила хъулухъалдасаги вахъила
Дуда щиб гьабилеб АбутIалиб
ян цIехана гьасда
Щиб гьабилебали дица гьабсагIат бицина ян байбихьана АбутIалибица
Газеталда дир суратги бихьун радиоялдасан 136 кIалъаялги рагIун орденоносецин депутатин Дагъистаналъул халкъияв поэтин цIарги букIун руччабазда ракIалде ккола дун лъикIаб ресалъул чванта цIураб гIарцул рукъ цIураб къайиги бугев къачIарал гьундухъги вугев чиян
Гьел дие рачIуна
РачIарабго гьезда бихьула подвалалда жанив вугев мискинав АбутIалиб
Гьел нахъе уна
Дир кучIдул гьаваялде ана дунго подвалалъув вуго
Гьай цIияй ч Iужуги каранде лъималги къан къватIие инехъин йиго дуца цо лъикIаб квартира дие кьечIони
Биххизабуге дир хъизам кье дие хъазан кьолозе бакI
ЛъугIизабе дир руччабазул хъабчил гIарадаби
Гьанже лъабкъоялда анцIгоялдаса хадуб гьаб гьокоги эхеде гуреб эхебехун унеб бугин
Кье рукъзал мунгоги гьоболлъухъ ахIизе
Гьединаб букIана гьеб кIочонареб дандчIвай
Лъабгоункъо къо гьоркьоб инчIо АбутIалибие цIияб квартираялъе ордер кьуна
Къомех лъикI ракI гъураб гъаримаб подвал
Гьев Пушкинил къотIноб лъабабилеб тIалаялда лъабго рукъ бугеб квартираялъуве вахъана
Кин вугев АбутIалиб
Кин вугевали балагьизе вилъа
Мун ахIизе кIудияб цIумурищ балеб ЦIадаса ХIамзатил вас
Хъах Iилаб ралъдаде рагьараб гордухъан лъабцIул зурма пуниги гьаракьищ рагIичIеб мун ваккичIин
Вилълъана дун АбутIалибил цIиял рукъзабахъе
Квартира цIияб букIана амма цIияб жо тIокIаб гьениб щибго букIинчIо киниялда вущарав вас гурони
Зурма пандур перелаби керосинкаби парччаби ведраби гIертIал гьалбал гьезда гъорлъа цоясул хулжалги кодор ккун гьезде вагьулев АбутIалиб НагIана нужое батаял ункъощуго нух буго гьав мискин гьаниве вачIунев цониги нухалъ нуж цIун рачIун рукIаралани некIого къваригIелги тIубан тIад вуссинаан
Нужер чIобоголъиялъ ЧIинкIи мегIер чан нухалъ гIадада бахараб гьав гъаримас
НагIана буго нужее ян кинха абичIого телеб
Дун гIодов чIезе бакI балагьулев вук Iана
АбутIалибица гордухъе вачун азбаралъуб гьор бихьизабуна
Цинги бахъун нус бегьана дихъе
137 Мун гьитIинав вуго ворта цо хъаз бугеб гъоба хъун вачIа
Дун гьоробе нуцIаги къирун къватIибе кIанцIизехъин бук Iараб хъазги ккун гьеб хъвезе лъугьана
Гордухъан АбутIалиб ахIтIана Къилба гьеб рахъалдехун гуреб къилба гьале къилбадехун буссинабе
Къилбаехун буссинабун хъазги хъун дун вуссаравго бегьанаха ян абуна АбутIалибица
АбутIалибил хъизаналъ хъазги хIулун квен гьабизегIан гIезегIан заман букIака
Дун АбутIалибил рукъзабахъ балагьизе лъугьана
Подвалалъуса вахъаниги подвалалъуб букIараб кинабго гIумру гьанибе баччун бугоан гьас
ГьечIоан цониги рокъоб хъвадарухъанасул стол бакIал шкафал
КучIдул кир хъвалел АбутIалиб дуда
Гьал рукъзабахъ жеги цо лъикIаб кечI хъван бажаричIо
Дунго вукIарав подвалалъувеги ваккун гьенивги ве хъвана сон цо кечI
Валлагь вегунги цо доба гIадин гьгниб макьу щоларо микьгоичIго сагIат сордокъоялъул добаги гьанибги батIалъи бугеб гIадин
Доб подвалги гьанже художникасул мастерскоялъе кьун буго
Харжги доба дагьаб кколаан гьанибалдаса
Заманги гIемераб букIана доба тIаде рачIунел чагIиги дора дагьал рукIанаян бицана гьас
Амма ралъад гIатIилъи бихьулароан добасан
Гьединги абун гIемераб мехалъ балагьана гьав гьалдолеб гьелчолеб гьайбатаб Каспиялъухъ
Ралъдаде къулараб кьурул сийилан кколаан гьав
Цинги гьас абуна Бицинищ Расул цо дир гIумруялъул бищунго къваридабги бищунго вохарабги к Iиго къо
Бице ян абуна дица
Рохелал гIемерал рукIана дир
Вохун вук Iана гьаб рукъалъе ордер кьураб мехалъги гьал кучIдузухъ орден кьураб мехалъги 138 къоабилеб соналъ дихъе партизанасухъе рекIине чу кьураб мехалъги гьеб чода партизаназул отрядалъул зурмихъанлъун командирасул чодул жалалда цураб гIадин дирго чодул бетIергун рагъулал нухазда вукIараб мехалъги
Амма гьезде данде кквеларо дир тIоцебесеб рохел
Гьеб букIана гьитIинаб бачавехьасе анцIго сон тIубараб дие тIодеба бачил тIомалъул хьитал рукъараб мех
Чанги ганчIал килщазда тункараб чанги заз хIатIазда къараб щобазда гьел хьиталги ретIун сверулеб мехалъ дир рекIел букIараб чIухIи
Дида гьел дурусго ккун рукIарал куц
Амма чIобого гIумруялъ дие цониги талихI кьечIо
ХалалъичIо дир рохел
КIиголъабго къо инчIо инсуца дида абуна гьанже дур хьиталги ругин тIилги бугин 10 сон гIумруги бугин заман щванин дуе дуцаго дуего жо балагьизе ян
Инсуца дун витIана росабалъе гьардухъанлъун
Чанги къварилъи бихьана
Гьелдаса кIочонареб къваридаб магIу дир бадиса тIинкIичIо
Гьанже гьал рукъзал щваралго цояс абуна дида рукъзални щун ругин шигIру кин хъвалебали хал гьабилин
Рукъзабаз кучIдул хъвазе малъулареблъи дидаги лъала
Куч Iдузул щивасул живого бетIергьанал хасал рукъзал рукIуна
Ралъад гьелчолеб букIана гIемераб мехалъ бицана нижеца хабар
Гьеб хабаралъги АбутIалибил цIиял рукъзабахъ бугеб некIсияб магIишаталъги дие гIемераб асар гьабуна
Гьелъул хIакъалъулъ дица Дагъистаналъул хIукуматалъул бутIрузда бицана
Х Iукму ккана АбутIалибил цIи бахъараб Милъиршаби югалде роржунел руго абураб тIехьалъул гонораралъухъ гьесие кабинетги столоваяги спальняги босизе
АбутIалибица гьеб пикру кинго къабул гьабичIо
Амма дидаги Дагъгизалъул директорасдаги даранбазаралъул министрасдаги тIад къана гьеб кинабго гIарац нижехъегоги босун мебель АбутIалибил добе щвезабейилан АбутIалибил иш жидеца тIубалин
Халкъияв поэтасде 139 тIаде чи вачIаниги вачIинчIониги жиндиегоги цо рекъараб рукIарахъин букIинчIони гьеб нилъерги гIайиб бугилан
Доре раккун гьанире ун гьелгьел складаздаса босун нижеца АбутIалибил рукъзал гьанжесеб мебелалъ къачIана
Босана спальня вега гIуцIана кабинет хъвадаре къачIана столовая кванай гьекъе пуй
Гьеб баркалаги гьечIеб кирнги гьечIеб хIалтIи гьабун цо анкьго микьго къо араб мехалъ ниж Дагъистаналъул кIиголъабго хъвадарухъан вилълъана АбутIалибил цIияб чIаголъиялъухъ балагьизе
Киндай гьанже гьев вугев
НуцIида кIутIизе ккечIо рагьун батана
Ассалам гIалайкум АбутIалиб
ВагIалайкум салам гьудулзаби ян тIаде вахъана АбутIалиб
Гьев хъизанлъималгун цадахъ чIарбида газетаги тIамун газеталда тIад лъураб кIудияб гъадринибе кефирги тIун чадиде данде гъудаз гьеб ххулев кваналев ватана
Кванил стол гьесул чIобого бугоан
Маян къвал базе кьурай яс жиндихъ гIин тIамичIого балагьичIого чIарав чиясухъ гIадин хIикмалъун балагьун букIана гьесухъ гьеб стол
Цогияб рукъоре щун балагьидал хIалтIул столалда нахъаги шакъикъаламалда хъван гьечIоан
Гьеб музеялъул тIагIел гIадин бугоан
ЧIарбида тахтаялдаги вегун къалмица гIажамалъ хъварал кагътал ругоан гIодор тIиритIун
Дуда цIияб къагIидаялъ хъвазе лъаларищ
Ругьунлъун дица диего гIажамалъ гьаниб хъвала хадуб редакциялъе цIидасан хъвалеб мехалъ цIияб къагIидаялъ хъвала
Росаралдаса нахъе кроватаздаги вегичIо гьав ан бицана гьесул чIужуялъ
ТIоцеве шагьаралде щвараб мехалъ дие къандалъоялдаса къаданиб гамачI лъун щолаан макьуян абуна АбутIалибица кучIдул хъвалеб тахтаялда гIебеде чIван вегулаго
Гьал столбакIазда разилъичIогойищ
140 ЦIакъ лъикIал столбакIал ругоан щун дир мадугьал Готфрид ХIасановасе
Готфридлъийищ ХIасанлъийищ гьесулъ цIикIкIун бугебали лъазе кIоларо
Кинав мадугьал вугев Готфрид
ЛъикIав ватила амма дирги гьесулги данде кколаро
Ц Iакъго культурияв вуго
Дун цIакъго росдалав гъов цIакъго шагьаралъулав дун цIакъго мугIрузулав гъов цIакъго авлахъалъулав
ТIагъралги батIи батIиял руго нижер бутIрулги релълъарал гьечIо
Дун дирго ракьалъул лъимер вуго гъов жиндирго пишаялъул лъимзр вуго
Х Iехьезе кIоларо гьесда дир зурмил гьаракь
Гьесул симфониял кантатал фортьепианиял концерт абулел жалаз диеги гьабуларо щибго кеп
Дица зурма пурабго гьес кIутIула мешайт гьабуге ян жиндие хIалтIизе
Дица гьес кIутIарабго абула Готфридин гьаб радиоялъ пулеб бугин дица гурин
ХIакъикъаталдаги радиоялъ зурма пулеб мехалъ бухула гьес нуцIа
Пуйзе гуреб гIенеккизегийишха гьес гьукъилеб дие зурмихъ
Чанги дун хIехьараб дир хIараялъухъ
РслъимчIел мадугьалзаби руго ниж
Дихъе гьалбал росабалъан тургьбигун гъосухъе Москвалдаса портфелалгун рачIуна
Дир хинкIалги чIагIаги гъосул кофент коньякги
Дир ворчIами гъосул доброе утро
Дун базаралде уна гъов магазиналде уна
Дун кьижараб мехалъ гъос хъвала гъов кьижараб мехалъ дица пула
Гъосие тIугьдул рокьула дне хурдул рокьула
РагIулариш гьанжеги хъвалеб
АбутIалибил мадугьал РСФСРалъул ва Дагъистаналъул искусствоялъул мустахIикъав хIаракатчи композитор Готфрид Г Iалиевич ХIасановас доб мехалъ хъвана жиндирго фортепьянияб музыкаялъул концерталъул цо чанго кесек
Гъираялда гIенеккана дун гьеб гьунаралда махщалида ургъараб ва хъвараб бакъаналъухъ
Дица пикру гьабуна гьаб АбутIалибил халкъияб миллияб гIадатабги Готфрид Г Iалиевичасул тIадегIанаб гьанжесеб гьунарги цоцалъ цолъизе гьабуни кигIандай бергьараб искусство букIинаанилан
Бегьуларо гьеб кIиябго цоцадаса 141 тIезабизе
Кье дир гьаб тIехьалъе дир миллаталъул дир дунялалъул ва дирго хасаб хасият хасаб стиль
Биччай дилъ рукIине АбутIалибги Готфридги
Биччай гьезул мадугьаллъи букIине цоцалъ рекъараб
Амма дида абуни кIиябго бегьуларин я АбутIалиб вищеян я Готфрид вищеян
Дица АбутIалиб вищила
Дица мугIрул иццул лъим гьекъела гьаб лимонадги тун
Кидаго миллияб тезе бегьуларо
Блокноталдаса АбутIалибги Готфридги ватIалъана
Готфрид Москвалде вахъана
Гьесул хабар магIарухъ тIеренлъана
АбутIалибица квартираялъуб хIехьечIо
Гьес шагьар рагIалда живго гIадинал гIадамазда аскIоб цо ригь босана
РатIалъана рикьизе гьоркьор лъимал рукIинчIелгIаги лъикI ккана ян абуна АбутIалибица
Огь дир кечI жакъасеб миллияб сарин АбутIалибидаги Готфридидаги гьоркьоб бикьун бажарулареб лъимерлъун бугебани мун
АбутIалибил кверги босун къватIире ине къасд гьабидал нижги хIикмат гьарун гьес абуна Цо телефон лъезе бегьуларищ дие Расул
СтолбакI бегьичIев дуе гьеб телефон щай
абун гьикъана дица
Цоцо нужееги цинги Москвалде кIалъан Тихоновасеги хадуб дирго росулъе кIалъан колхозалъул председателасеги цоцо зурма пуйзе
Дун чIаго вугин дун хисун гьеч Iин магIарул махIги бакъанги дир рокъоб бугилан щибаб анкьалъ лъазабизе
Жеги АбутIалибие телефон лъечIо амма гьесул кучIдузулъ АбутIалибги магIаруллъиги Москвалдасанги росабалъанги кидаго бихьула
Цоцо гьоркьогьоркьоб дунги гьесухъе ваккула
Гьанже цо АбутIалибги тун инсулги дирги ккарабги бицинин
142 Дица цинги бицун букIана инсулги дирги гIадат букIинчIо цоцазе кучIдул цIалулеб ва гьезул хIакъалъулъ хабар бицунеб
КъватIисан лъалаан нижода цоцазул кучIдул
1949 соналъ аваразул газеталда бахъун букIана дир Дун гьавураб сон абураб поэма
Поэма инсуца цоцо рагIаби жиндирго къагIидаялъ рекъезарун къач Iан батана
Дица цIакъго кьварун кьур кьуризарун абурал жугьаби гIадатияб бичIчIулеб берцинлъиялде руссинарун тIасаи хъван ратана гьес
ГьанжелъагIанги ццин буго дир дидего инсуца къачIараб гьеб поэмаги ва цогидал кучIдулги цIуничIолъи сабаблъун
Ц Iакъ хIикматаб гIадат буго тIехь бахъанищ нахъиял киналго черновикал рухIула
Гьединабго къисмат ккана инсуца квер лъурал газетазулги
Дун кутакалда разилъана разилъичIого дир ресги букIинчIо инсуца дир рагIабазул магIнаялъе кьураб жиндирго пасихIлъиялдаса
Амма цоцо бак Iалда гьабураб хисабаси дир рек Iее гIечIо гьеб квеш гьабун букIуи гуро гьеб дица кечI хъвалеб къагIидаялде дир тIабигIаталде данде кколарого бук Iун
Дун батIияб заманалъул батIияб школалъул батIияб ригьалъул батIияб г Iадаталъул чи вуго дир хатI хасият стиль гьадинаб буго гьеб хисизабизе бегьиладай
ян гьикъана дица инсуда
БачIинахъего гьеб хисиялъулъ мун вихьула дун вихьуларо ян абуна дица
ЧIор гIадин битIараб хабар буго дуца бицунеб ян абуна инсуда
Амма дур гIадаталдаса цебе дур кочIолъ букIине ккола дур халкъадъул дур миллаталъул гIадат гIамал
Мун цин цеве магIарулав вуго цинги хадув Расул ХIамзатов вуго
МагIарулаз дуца абухъе гуро абизе кколеб дуца магIарулаз абухъе абизе ккола
Гьедин гьечIони гьеб дур гIамал гIадат гуро
Дуда дурго г Iадатин кколеб гIадатаздаса араб расанкIу буго
НакIкI гьечIого цIад баларо зоб гьечIого гIазу баларо
Цо гIаммаб закон гъечIого жиндирго закон гьабизе бажаруларо
143 Яги гьадинаб яги гьалда релълъараб хабар ккана инсулги дирги
Инсуца абураб гIадин гIадатияб куцалъ гьеб бицун дихъа бажарулеб гьечIо
Гьанже инсул хабаралъул ритIухълъи дир соназ дир сапараз тасдикъ гьабуна
Дагъистаналъул цо гIолохъанав поэт Москвалде литинституталде цIализе ун вукIана
Жеги тIоцебесеб курс лъугIилалдего гьес газеталдасан лъазабуна росулъ йигей лъадудаса жив ватIалъулин жинца ригьин биххулин
Щай дуца дуего йокьун ячарай мугIрузул яс йиччан толей
Гьелда Шекспир шиванцин лъаларо
Евгений Онегин гьелъ цIаличIо
Дир поэтасулгун гьелъул гIаммаб щиб букIинеб
ян абуна гьес
МугIрул ясги почалда лъун пудраялъ къачIарай Шекспир лъалей Москвалдаса бахIарайги ячун вачIана Дагъистаналде гьев
Гьоркьоб мех инчIо цIияй бахIарайги МахIачхъалаялдаса хеккого поездалъ Москвалде нахъе ячун ана
Кие арай дур бахIарай поэт
Гъолда магIаруллъиялъул чиги гIадатги лъалеб гьечIо
Гъолъ дир рукъалъул чи рокъове виччалев гьечIо
Гьанже щибха дуца гьабилеб
ТIоцеесей лъадийищха нахъ юссинайилей
Лъабабилей ялагьила ян абуна гьес
Дида ракIалда буго тIоцеесей лъади йиччазе рачарал гIиллабазе гIологи кIиабилей йиччаялъе рачарал гIиллабазе гIологи гIадамаз гьав гIадхочI гьавурав куц
Лъадини ятизе бегьула поэтасда живго жиндаго ватизе ккола цин цеве
Цинциялъуре кIанцIечIого цо жиндир чIараб бакI букIине ккола
144 Дир гьаб тIехьалъе магIаруллъиги гIагараб буго Шекспирги чиярав вукIунге
Дир поэтас ялагьулей лъабабилей чIужу дир тIехьалъул тIоцеесей чIужулъун йикIине бокьун буго дие
Цоцо поэтаз умумал хисула
Цоцо поэтас лъудби хисун толаро умумалги хисула
Дир эмен АбутIалибан байбихьана гIемерисел лаказул поэтаз жидерго творчество
ЧIегIераб хIоржогун сверулел гIадин цо кинав вугониги поэтги хадув гьавун редакциялдаса редакциялде издательствояздаса издательствоязде хьвадулев вукIана АбутIалиб
Амма жидерго тIахьалги рахъаралго гъуждулги гIеблъаралго гIадамалъеги рахъаралго гIемерисел гIолохъанал поэтазда эмен АбутIалиб кIочон тана
Дир эмен АбутIалибан гьевгун вукIана цо гIолохъанав поэт магIарухъги МахIачхъалаялдаги
Лъималазе асарал хъвалев гьев АбутIалибица гьарун Москваялде цIализе витIана
Гьениб Дом творчествоялда Переделькиноялда гьесул лъайхъвай ккана Корней Чуковскиясулгун
Дир эмен Корней Иванович абун АбутIалиб вугеб бакI миркалъго кIочон тана гьесда
Корней Ивановичас таржамачиги кьун Детгизалда кIиголъабго тIехь бахъарабго бащадаб г Iумру гьес Москваялда бана гьесул эбелэмен кив нижер вас вугеван хъвадарухъабазул союзалде рачIана гьикъаризе
Амма гьев жеги Москвалдаго вукIана
Гьедин кIудияб бакIалде ккараб мехалъ гьитIинаб кIочона цоцоязда
Дие гьаб тIехьалъулъ бокьун буго АбутIалибицаги Корней Ивановичасги кIиязго дир квер кквезе
МугIрузулги авлахъазулги кIиялго бакънал цояз цоял хисун рачине
Дица гьаб тIехь хъвалеб мехалъ МахIачхъалаялда бан лъугIана хъвадарухъабазул 40 квартира бугеб рукъ
Гьунаразда рекъон рукъзал рикьеян цоял хъизаназда рекъон рукъзал рикьеян цогидал гьеб дагIбаги букIана цогидал дагIбабалъ рукъзал рикьулеб мехалъ
Ц Iакъ 145 захIматаб жо буго гьунаралда рекъон рукъзал рикьнзе
Гьеб бажаричIо я бажариларо
Рукъзабахъе рахъун лъабабилеб къоялъ анцIго хъвадарухъанасул чIужу ана поездалъ Москвалде рачун
Руссана гьел гьениса свакалъ кIгIасруIулаго
Киназго босун бачIана цоцада релъараб мебель цоцалъ къец бан босараб гIадин
Дун щвана рукъзабахъе
Гьел Дагъистаналъул ригьзабахъ Дагъистаналъе цIакъ дагьаб бакI буго
Киналго гьел квартираби гьаркьил магIал гIадин цоцада релъарал руго
Киназего гIаммаб стиль
Киб бугеб щибасул хатI
Гьединал квартираби релъуна цоцада релъун хъварал батIибатIиял махщелчагIазул асаразда
Гьел инкубаторалъ риччарал гIанкIуял руго
ЦIумал кир ругел
Гьел кагътил тIугьдул гьел фабрикалъул конфетал
Киб бугеб жиндирго кверзул устарлъи
Амма цоцоязул рокъоб бакъвараб гьанал бежулеб бакьалъул чIагIдалги махI буго
Гьениб гIицIаб магIаруллъи буго
Киб бугеб Европа
Киб бугеб жакъасеб къо метерисеб къо цIилъи
НекIсиябги цIиябги магIаруллъиги дунялги цояб цоялъ тасдикъ гьабулеб цояб цоялде данде чIолареб стиль кье гьаб дир тIехьалъе
Дир литературияб квартиралъубе киналго гьалбадерие биччанте рахIатги тIагIамги татуги букIине бакъги гьаваги рекъезе
Дун гIемерал улкабазде щваyа
КIочон толаро Япония
БатIи батIиял улкабаздаса рачIарал вакилзаби гостиницаялъул азбаралда бугеб гьитIинаб хIорихъ гьеб сверун магIарул росабалъ годекIабахъ гIадин лъурал гакчIазда гIодорги чIун Япониялъ гьарурал асаразул бицунел рукIана
Гьаниб дирго Америка бихьанин ккана дида ян абуна Америкаялъул композиторас
Африкаги гьаниб букIун буго ян абуна япониязул росабалъа вуссарав Гаитиялъул журналистас
146 Парижалъул кинабго пашманабги кепабги гьаниб батана ян абуна Франциялдаса дир къайицадахъас
Гьанир киналго улкаби руго
Амма гьаб цониги улкаялда релъунаро
Гьаниб Япония буго хIикматаб Япония
Дир тIехъ дир литературияб Япония дир литературияб магIаруллъи
Биччанте дулъ батизе кинабго гIаламалъе гIаммабги гIагарабги
Амма букIа мун дун бетIергьанаб гьеб гIагараб Дагъистаналъул миналъун рукълъун
Биччанте гьеб рокъоб бук Iине кидаго букIаралда аскIоб кидаго букIинчIеб
ГЬАБ ТIЕХЬАЛЪУЛ РУКЪ ГЬАЛЪУЛ ГIУЦIИ Дир кучIдузул мина харбазул хъала хиялазул гьундул пикрабазул сси
Дица хIадурана нуж гьаризе гамачIцIул бищана гьабизе бакI гьанже дне къваригIун буго цодагьав архитектор вукIине цодагьав инженерхудожник вукIине
Кинан дица рекъараб къачIараб мина балеб
Цо гIолохъанав поэтасул поэма цIалараб мехалъ инсуца абуна ГIаликъебедас гьабураб гьоралъул гIадин цIакъго гьетIгьетIун ругин гьалъул къадал мокъида гIанкIуял гIадин чIани гурони гIадамазе гьеб гьороб рахIат букIине гьечIин
Цогиясул халатаб хабар цIаларабго абуна къазе захIматаб нуцIа рагьун бугин
Гьеб дуца цIакъго хIацIихьинабун бухьараб квар квералда бичизе кIвезе гьечIин кIалалъ бичани чамгIаллъизе бугин
Кин гьабилеб жеги лъиданиги бихьичIеб лъачIеб ва киназдаго цебего лъараб бихьараб жалго жанир гIурабин кколеб гIадаб гIадатияб мина
Гьанже гьарулел мокърукь бутIрул цулелги гурел цебе заманалъул гIадал рорхаталги гурел гьанже гIадал нуцIихъан стол гьунарелги гурел цересел гIадал вараниялда рекIун гъоркье рештIинчIого хьвадизе бегьулелги гурел концертал гьарулеб клубги гуреб как базе мажгитги гуреб хIукмабазул цIураб канцелярги гуреб 147 кидаго цого свери гьабулеб Г Iалил гьобоги гуреб
Кин дица гьарилел дир тIехьалъул къадал
ГьитIинго нижер росулъе рачIунел кочIохъабазухъ тIохил рагIалдаги вегун гIенеккулаан дун
Гьез я жергъада квер кIутIун я чагъана я чагур гIемерисез пандур хъван тIубарал сагIтаз тIубарал сардаз тIубарал хаселаз ахIулаан цояз ахIарал цояз ахIичIого цого кечI кIиабизе такрар гьабичIого батIибатIиял кучIдул
Хасго дида кIочонаро кIиголъабгояс цадахъ цоцалъ къацандун цо кечI цогиялда тIад бан тIамулел бакънал
Гьел халатал кучIдул киналго кIочон тана
Амма щибаб кочIолъ букIана кидаго кIочонареб яги бищунго берцинаб яги бищунго магIнаяб яги бищунго папшанаб яги бищун го кепаб ункъо микьго мухъ
Гьел мухъал дицаго диего кидаго тIубалареб анищ г Iадин гIищкъу ккаралъул цIар гIадин гIумруялъ такрар гьарула
Руго дие магIарул халатал кучIдузулъ хасго цIакъ рокьулел микьго мухъал
Гьединал батIаго дие хириял мухъал руго дирго кучIдузулъги
Цоцо кучIдул гьел мухъазе гIоло хъварал ратилин ккола
Рачлида рорчарал хунжрул гIадин хуриб бижараб х Iалухъиналъул тIорал гIадин кьурул рагIалда чIараб рит IучIалъул бералги лъурдулги гIадин хIанчIазе кваркьаби гIадин руго дие гьел
Араб соналъ дица хIисаб гьабуна щай дида микьго мухъалъе гIоло микьцIул анкьго мухъ хъвалеб
Жалго микьмикь рокьулел мухъал хъван тани тIокIабщибго гьечIого
Гьедин хъвана дица г Iумруялъ гьарурал пикрабазул х Iасилал роржунаго ккурал хIанчIазул карманал цо каранде далараб дир маржаналъул рахас дир микьмикь мухъал
Гьобол щваравго вохарав магIарулас цоцо мехалъ лълъарги ккун бачун тIубараб оц хъола
Гьоболасии абуни цо тIагIамаб бакIалдаса кесек гурони кун бажаруларо
Щай дие тIубараб оц хъун оцол мегьед гIолеб мехалъ цо гIанкIуялдаса тIокIаб кун бажарулареб мехалъ
Чагъиралъул тIагIам лъазе тIубан бочка гьекъезе кколаро
Дида дир тIехьалъул сокIкIи гIуцIи гьелъул къадал гьелда гъорлъе рачунел 148 лъугьабахъинал дир пикрабазул рахсал микьмикь мухъазда релъун рихьула
Цо нухалъ дида вихьана лаказул гIолохъанав поэт АбутIалибие кучIдул цIалулев
Цо цIалана кIиго цIалана анцIго цIалана
Хадуб АбутIалибица гьесие къокъабго хабар бицана
Кин букIаниги гъов молодец вуго
Гъосул чи лъугьина ян абуна АбутIалибица дида поэт араб мехалъ
ЛъикIал кучIдулищ ругел гъосул
абун гьикъана дица
ЛъикIал гьечIо амма анцIго кечI цIалараб мехалъ цо микьго мухъ буго жиндихъ рагъда бахъараб хъала кьезе бегьулеб
Гьединаб жеги лъицаго хъвачIо
АнцIгоялда гьоркьоб батараб цо лъикIаб кечI гIадин руго анцI анцI кIочонарел ишал асарал гьунарал гьаб дир ракьалъул
Дица гьел дир къадалъ рекъезаризе ккола
Биччанте дир рагIи гьечIони ганчIал жалго кIалъазе
Цо марталда МахIачхъалаялда тохлъукье кутакаб гьури бахъана
Каспиялдаса рачIун цоял мугIруздасан эхере рачIун цоял кIиго ццидал гьорол бояз шагьаралъул къватIахъ къайи бухIараб хIур бахъараб рагъ гьабуна
Гьез кинабго тIадагьаб гьодораб хъамуна тIеренал гъутIби кьолболъанго рахъана гIисинал ригьзабазул тIохазде рахун гьел риххизаруна
Гьури къотIарабго МахIачхъалаялъул ахикь гьелда хъат базе кIвечIел кIудиял чIахIиял гъутIби гьелъ нуцIби гордал рагьичIел гучал минаби нижедасан хIинкъана мунилан абулеб гIадин чIухIун ралагьун рукIана
Гьедин рукIуна хъвадарухъанасул рекIелъ кинал рукIаниги гьуразда кIоченаризе кIоларел кIудиял лъугьабахъинал ишал асарал къасдал
Гьел рукIуна батIибатIиял цоял рагIарал цоял рихьарал цоял церегосел цоял гьанжесел
Кин гьел дица цо тIехьалда жинире рачинел кин дица гьезул цо магIарул гIагараб рекъараб хъизанги разияб 149 гьалбалги рохараб мина гьабилеб
Г Iисиназул талихIги бахIаразул рокьиги херазул рахIатги нусабго рекъезабилеб
Дие бокьун букIана гьаб тIехьалъул мина боржунеб цIумалъул формаялда гьабизе
Амма цIум тIабигIаталдасан босараб буго гIакълуялъ пикрабаз ургъараб гуро гьеб дир ихтияр гьечIого боржуна
Дие бокьун букIана гьаб тIехь боржунеб самолет гIадин гьабизе ва гьелъул летчиклъун вукIине
Амма самолет ракьалдасан дагь билъуна даим боржуна
Рокьуларо дие зодисан балагьун ракьалъул рахъалъ хъварал тIахьал
Дун жакъа конструктор вуго
Дие бокьун буго гьаб т Iехь куркьбал ругеб поездалъул формаялда гьабизе
Гьеб поездалда вагоналги ралъдалъан лъедолел русбиги рукIине боржунеб билълъунеб хьвадулеб поезд букIине дир
Дун летчикги гамихъанги машинистги
Дир поезд бачIунеб буго г Iемерал гIасруазул Дагъистаналъул нухаздасан
Жеги нухал гьеч Iел гьалагал кьурабалъан
Гье лъул станция аэродром портазарго сон бараб Дагъистан
Гьенисан гьеб щолеб бугеб Москвалде Бакуялде рикIкIад улкабазде дун щваралъубе дунго щвечIониги дир пикраби щваралъубе ЧIей гьечIо дир поездалъе
Гьелъул гордухъан рихьизе руго мугIрул гIорал океанал ихги рииги пашманаб хаслихълъиги бакъги цIадги цIерги
БатIибатIиял вагонал батIибатIияб ригьалъул пассажирал
Гьенир ругънадаса чIорто бахъичIел церегосел муридзабиги инкъилаб гьабулел партизаналги гьанжесел дида релълъарал дандчIварал гIадамалги гIамалалги гIадаталги кочIохъабиги бахIарзалги рекьарухъабиги гIияхъабиги рокьикьалги
Цоцо дун хисун дир поезд цебе бачине буго дир пассажираз
Дир тIехь дир поезд билъа цебе чIалгIунареб гIакъилаб гьаб сапаралда нухги бахъулаго
СагIат лъикIаб батаги дуе
БатIибатIиял гIасруазул батIибатIиял ва гонал руго цо паровозалъ хадур цIалел щибаб вагон буго дир кIочонареб микьмикь 150 мухъ гIадин кIичIкIичIун унеб поезд
Гьениб бакI буго гIемерзл пассажиразе
Гьенир нухда гIумруялъ цолъизаризе бегьула цIиял вагонал
Билълъа Дагъистаналда цадахъ дунял тиризе дица тирараб гIадин
Дун кинабго хъвазе лъугьинаро
Кинабго хъвала кинацаго
Кинабго хъвазеян лъугьарав Гъазданищиса МахIамадил ккараб бицинин Гъутабаздаса гIиял мугIрузде руссунеб май лъаларо мугIруздаса гIиял гъутабазде руссунеб сентябрь лъаларо Гъазданищиса МахIамадица хъвадарухъабазул союзалда гьарана жиндие гIиял гочиналъул хIакъалъулъ хъвазе бокьун бугин творчествоялъул командировка кьеян
Ана МахIамад гъутаналде
Гьес щибго жо гьоркьоб течIого хъвана кинабго сапаралъул рахъалъ
Цониги вехь цониги чу цониги чахъу гьесул къалмикьа борчIичIо
Гьав вукIана киналъулго макьу гьечIев хъаравул
БукIараб куцалъ кинабго хъвана рагIараб бихьараб
Хъвана рекерун цере унезулги нахъасан рухун гурони рилъунарезулги киналго кьерхенроцIеназулги
Гъутаналдаса магIарде гьабураб гIиял сапаралъул рахъалъ хъвараб тIехь кинабго сапаралда балеб заманалъ цIализе гIураб лъугьана
Цо гендерил парсахъе рахунеб бакIалда МахIамадие бокьун буго гIорцIмадул шанкIлазул рахъалъ хъвазе
ШинкIилги борхун балагьизе лъугьун вуго гьев
Амма гIорцIмаца гьасул гьурмалъ мал бан буго
Гьебги хъвай МахIамад ян абун буго гьесда цадахъ рукIарал гIухьбуз
ГIорцIен гIамал мекъаб хIайван буго
Амма гьеб нухалъ гьеб мекъи букIинчIо
Хадуб хъвадарухъабазул союзалда т Iехь гьоркьоб лъураб мехалъ гьеcда гьикъана Дур гьаниб тIехьалда хIарисезул хIамакIерталде гIунтIун гIалатай гIанкIухIелеко кинабго буго
Цо гъвала гьоркьоб тун гьечIищ дуца
151 ГьечIо ле ян абуна МахIамадица Гьаб дица хIанкъваян хъвараб жо гъвалайин кколеб
Гьеб мехалъ бичIчIана ян киналго релъанхъана
Хъвадарухъанас кинабго хъвазе кколаро
Гьес жиндирго пикру жиндирго халкъалъул хасият цIакъго мухIкан гьарулел гIадинал лъугьа бахъинал гIаламатал гIемеразда гьоркьоса тIаса рищизе ккола
Гьееда гьел рихьилалдего махI сунтIун лъазе ккола
Гурони гIорцIмаца мал кьабизе буго
Кинабго хъвала кинацаго
БукIана цо батIибатIиял реорганизациязул заман
Дир тIехьги гьеб реорганизациязда релъун буго
Дица батIиял жанрал областал цолъизарун цо гIаммаб нухмалъи гьабулеб буго
Цоязул штатал дагь гьарулел руго цоязул цIикIинарулел руго
Ц Iияб ургъулеб буго басрияб хисизабулеб буго
Гьединаб реорганизация анцIгоялда гьоркьосан цояб битIун ккола
БитIун ккеладай дир тIехьалъул реорганизация
Бижиладай дир Целинаялда тIощел
Блокноталдаса Командировкаялъ росулъа МахIачхъалаялде вачIарав магIарулав тIоцебесеб къоялъ рестораналда бугеб рухIалъ ахIтIола Еще бутылка коньяк
Унеб къоялъ бигьа гьабун гьикъула гьес официанткаялда Почем лапша
Бавудаса гуро бугъил хIал лъалеб бугьудасайин
РекIунелъул гуро чол бицунеб ре oтIараб мехалъин
Киндай ина дир поезд планалда рекъон
Швеладай дир пассажиразе жидеего рекъараб бакI
Яги инкIкIвелтIисес турбаби гIадин гьаб тIехь понцIолевдай дун вугев
Яги сахъадерица гIадин цIулал кор гьабулев ватичIони дун
Яги гIехьел гIадин чIалу цIалевцин гури o дун
Яги бер беццлъарав чакахъан гIадин цIумилан ккун катида хадув 152 вортанхъулев пуланасда релъунцинищ дун
Яги панкъалилан ккун къапал раччулевцин гьечIевищ дун
Яги цIигьулдерица гIадин бацIилан ккун гьве чIвачIони дица
Кето баханиги рахи бортулеб тIохдай гьаб
Нилъедаса нилъер мурад цIакъ рикIкIад букIуна
Щибдай гIеладай дир гьунар къуват заман сабру лебаллъирокьи хъеб мурадалде гIагарлъизе гьаб тIехь хъвазе
Яги почем лапша ян шурун нахъдай вуссине ккелев хъасулаго гъванщагун
Дица нуцIа рагьана цогияз къазе тела
Къач Iого тани ккелеб заралги дида лъаларо
Цо гIазу кьарияб кьагIи хIалакъаб соналъ обкомалъ гъутаналде витIун вукIана дун гIибоцIи хвалдаса хвасар гьабизе кумек гьабеян
Щиб кумек гьабилеб
Гьел хвасарлъулеб нух ургъе
Дида гIазу балареб мехалъцин лъалареб нух гьури пулеб гьаб цIороялъулъ кин батилеб
БукIаниги партийныяб гIадлуги цIунун дица бухъкзабуна
Щвана ХIаникъ гъутаналде
Бадисан магжиде чвахун магIил гаразда цIерги чIван тIилаздеги къулун къварид ругоан гIухьби
Г Iаздада цIорода бидул цIурал кIалалги цун цоцо ккун холел ругоан гIиял
Бац Iазул цIогьазул ургъел гьечIого гьанже рачIаян балагьун ругоан гьаби
Гьанже бищун нижее къваригIараб жо кечI букIана
КечI ахIизейин вачIарав ХIамзатил Расул
ян абуна дида херав вехьас
Цевенахъе гъутабаздениги щун вукIанищ дир вас мун
Дуца магIо гьабе нижеца амин абила ян абуна цогияе лъорор лъун хъошинире гIисинал кьагIи раччун унаго
Лъабгоункъо къваридаб сордокъо гъутаналдаги рехун гьенив дун хIажат гьечIев куцги бихьун дица лъидаго цIехечIого МахIачхъалаялдехун балагьун мугъ берцин гьабуна
Гьа хвасар гьарунищ гIиял
абун гьикъана дида обкомалда
КIиго чахъу хвасар гьабуна ян абуна дица
Кин кIиго чахъу
КIиго чахъу хъуна кванана ян абуна дица
153 ХутIарал нижецаго хвасар гьарилин гьанже мун дурго кучIдул хъвалев вукIа ян тана дун цо гургинаб выговорги кьун
Гьединаб жо ккечIониян вукIуна дун гьаб дир тIехьалъулги
Дида ракIалда рехьед хвасар гьабизе буго амма балагьилин
Абухъе гуро къо бачIунеб
РакIалде швей РакIалда буго Москвалде литинституталде вачIараб сон
ТIоцебесеб цIумур кьабгIун микьабилеб къоялъ дун гьавураб къо букIана
Гьеб къоялъ лъицаго дида гьеб баркичIо
Жеги гьедин лъалел чагIиги Москвалда рукIинчIо
Дихъ букIана хасалоялде пальто босизе абун гьениве унеб мехалъ хIадурараб гIарац
Гьебги ракIалдещун дицаго дидаго абуна Вилълъа мискин ХIамзатил Расул мунго гьавураб къоялъ дуего пальто босизе
Вилълъана дун Тишинаялъул базаралде
Огь дол соназ Москвалда рукIарал базарал низамал даранчагIи милиционерал
Басрияб цIиябгьениб бичулареб хисулареб гIахьалчIисезул хIамакIерт хутIун батIияб щибго букIинчIилан ккола
Гьеб цIунцIрабазул гохI гIадаб базаралда цояз дове цун цогияз гьаниве тункун тирасверана дун тIубараб сагIаталъ
Ахирги цоясул гъежде рехун бихьана дир ракI рекъолеб гIадаб пальто ва гьелдаго релъараб тIагъуршапка
Гьеб доб мехалъ хIатта мода букIана
Даранчияс дун цо рукъалъул къадал ракьанде вачана
РетIана пальто битIун ккана
Лъуна тIад тIагъур дурус ккана
Цо матIу бичулев чиясухъа матIуги гьарун балагьана студент гуро вугев Расул министр гIадин вуго
Дир доб мехалъ цIакъ гъира букIана цониги министрлъун вукIине
Гьикъана багьа гьабуна даран
ГIажаибав даранчи вукIана
Жиндие рекъеч Iеб багьа гIурус мацIалъ чанго нухалъ абуниги рагIичIо бицинчIо
Рекъараб багьа бигьа гьабун магIарул мацIалъ абуниги артистасда рецц гIадин хех бичIчIана
Дица гIарац рикIкIинегIан пальто кквезе даранчиясухъе кьуна
РикIкIана лъаблъаб гъурушалъулги щущу гъурушалъулги 2250 гъуруш 154 гIарац
РикIкIун гIарацги даранчиясухъе кьун дунго гьавураб къо дидаго баркулаго бухъизабуна
Базаралъул рагIалде щвараб мехалъ кантIана дун гIарацги кьун пальто босизе кIочон теялде
Харил гъонолъ рукIкIен кин батилеб кивго ватичIо дида дир даранчи 2250 гъурушалде шапкаги босун вуссана дун общежитиялде министрлъун вахъине хьул букIарав студент
Гьеб дир хабар рагIарабго инсуца абуна КIваричIин гьеб гьелдасаги квешаб кканин дир
Чуги билун кьилиги баччун вуссине кканин росулъе ян
ГIемерал руго нилъер литератураялдаги кьалалги раччун хьвадулел гьакида инчIого гьезда гъоркь регарал хъвадарухъаби
Киндай дица гьаб тIехь тIагъурги пальтоги кIоченчIого ракIалда бугеб куцалъ цебе бачинеб
Щиб дие гьалъие чара гьечIого хIажатаб
КъваригIараб жо гIемеразда лъала
Рес къанагIатазул букIуна
ТIахьал кин хъвалелали гIемеразда лъала
Хъвазе къанагIатазда лъала Абурасе гуро яс йикIуней ячарасейин
155 ГЬАБ ТIЕХЬ ХЪВАЗЕ ДИЕ ЧАРА ГЬЕЧ IОГО БИЩУНГО ЩИБ ХIАЖАТ БУГЕБ
ДИР МЕСЕДИЛ ЧЧУГ IИДА ДИЦА ЩИБ ГЬАРУЛЕБ
Цо мискинав поэтас Каспи ралъдалъ кидаялиго их байбихьулъ меседил ччугIа ккун буго Поэт биччанте дун дур мурадал киналго дица тIуразарила ян гьарун буго ччугIица
Биччана поэтас ралъдалъе ччугIа
Гьелъухъ ччуг Iица поэтасул тIахьал рахъун руго гьесие минадача бан буго гьесул керен орденаз медалаз цIезабун буго машгьурлъиги цIарги хъулухъги трибунаги кьун кьабгIе кепан дунял тIатIул гурга гIадин цебе лъун буго
Кинабго кьун буго мйшн поэтас гIелии гьабан тIокIаб кIваричIин абилеб куцалъ
Амма рокъове щваравго лъадуца гъесда лауреатасда академикасда абун буго гьеб кинабгоялде тIаде цодагьаб жо гьунарги щай дуца гьаричIебан
Ун вуго поэт ччугIихъе
ЧчугIица абун буго кинабго гьабизе кIолин гьеб жиндихъан бажаруларин
Гьунар лъиего лъицаго кьоларин гьунар бугев живго вижизе кколин дуцаги дун гьунаралъ ккураб гурин гьадинго хъанда талихIалъ ккураб бугин
Гьанже нуж поэтал гьединал гIемерал ругин хIамил рачIалъ боржун унеб мокъокъ ккурал
Гьединги абун ун буго ччугIа
ТIайпусалъул хIулабалъ бугеб хIелеко гIадин хутIун вуго балагьун поэт
Хадур гьел хIулабиги гъун руго гъаримасдаса
РугьунлъичIеб роцалда тIажу рекъоларелъул
Дица такрар гьабулеб буго хъвадаризе бокьарал хъвазе куц къагIида форма лъалел хъвадарулел гIемер руго хъвазе лъалездаса
Бищунго цебе гьаб тIехь хъва зе дие щиб хIажат бугеб
Инсуца абулаан Цо магIарулас вачIун инсуе жиндирго кучIдул цIалана
Инсуца гьел кучIдузулъ жиндаго берцин рихьичIел бакIал баян гьарун ва гьев кочIохъанасул бакIалда жинцаго гьеб кин гьабизе букIарабали бицана
156 Ва гьедин гьабизе гьунарги къваригIинарищха
ХIамзат ян абуна магIарулас
Валлагь гьеб гьунар кочIохъанасе дагьамакъаб къваригIунеб жо буго
Мун витIарав вуго ян абуна инсуца
Кибха дида гьеб батилеб
ян гьикъана магIарулас
Тукадани гьеб батиларо базаралда халшал гьабе ян абуна инсуца
Инсул махсара бичIчIичIого кочIохъан базаралде ана ва гIумруялъ гьениса вуссинчIо
ГЬУНАРАЛЪУЛ Х IАКЪАЛЪУЛЪ
Гьаб баке канлъи щвезе
Чирахъолда хъвайхъваг Iай Гьунар
Дида лъаларо кисан гьеб бачIунеб гIадамасухъе гIодосаншц зодосанищ тIогьолъанищ
Дида лъаларо киб
гьеб букIунеб рекIелъищ бидулъищ бидурихьалъищ
Г Iелмуялъ бицуна дунял лъугьараб куц чи лъугьараб куц
Чиясулъе гьунар лъугьараб куц дица кинаб бугониги тIехьалда цIаличIо
Дида лъаларо кида гьеб бачIунеб гьавурабгойищ ракIалъе гьеб кьолеб
Гьаруралго киналго лъимал гьунар гьечIел рукIуна къуват гьеч Iелго гIадин
ХIикматаб жо буго гьунар бицине лъалареб лъезе цIар гьечIеб
Цо гъугъайпири гIадаб пирхун бачIунеб цо бакъ гIадин гвангъулеб цо цIадгIазу гIадин балеб цо г IидрагIегь гIадин баккун бачIунеб цо хIинчI гIадин пархунеб гьури гIадин женжедулеб жибго цIа гIадин пирхулеб
Дида лъаларо лъица сунда гьеб бижулеб рокьиялъищ цциналъищ пашманлъиялъищ рохелалъищ чIалгIеналъищ хIасраталъищ цIаялъищ макьуялъищ
Киназго цадахъ цолъун гьабураб цо лъимерищ гьеб
Гьунар умумаздасан ирсалъецин гурищ щолеб мун
Яги бихьаралъул рагIаралъул цIаларалъул лъугьабахъиназул 157 заманалъул захIматаб кIвахI гьечIеб хIалтIул хIасилищ мун
Яги гьаб нилъеца адаб ияхI берцинлъи бахIарчилъи чIухIи чилъиян абулеб жоцин гурищ
Щиб гьаб гьадиг Iан тIадегIанабги т IабигIиябги берцинабги талихIабги бакIабги тIадагьабги къуватабги рухIдакъабги кепабги пашманабги анцIанцI расен бугеб нуснус кьер бугеб азаазар сверел бугеб гIенеккун чIарабги чIечIого к Iалъалебги рагIулебги бихьулебги билъунебги боржунебги лъедолебги шурулебги
Цоцояз абула гьеб биялъ биялъухъе кьолин кьералъ кьералъухъе кьолин гъот Iодаса бортулеб гIеч бугин
Йохъ гьунар ирсалъе васигат гьабун тараб хазина гуро
Гьеб хуриб бекьун бижараб тIор гуро тIалайдухъан цIа бакигун беролеб кIкIуй гуро
Гьедин ани жакъаги дунялалда г Iемер рукIинаан Гомералги Гётеялги Шекспиралги Пушкиналги
Инсуда релълъарал гьурмал гIемерал руго гьунарал цIакъ къанагIатал руго
Чанги гIабдаласе гIакъил гьавуна чанги гIакъиласе гIабдал гьавуна
Гьунар монархия гуро
ЦIодорал къиралазул къадарал васал рукIуна васго гьавуларев шагьас щуго чIужу ячуна вас гьавизеян амма лъугьунаро
Ирсалъе кьолебани гьунар тIубарал кьибилухумал рукIинаан гьунарчагIи
Гьунаралда я кьибил лъаларо я тухум лъаларо я кIудияб я гьитIинаб пачалихъ уммат миллат гьелъ гьикъуларо
Гьеб цо лотереялъул билет бергьун щвараб гIадин гIажаибго бачIуна киг Iанго гьунаралъе ирсги тарихги миллатги чара гьечIеб бугониги
Дидаса гьобол барщарав куц Дица гьабсагIат гьаб тIехь хъвалеб мехалда дихъе вачIана цо гIолохъанав чол рекIарав
Духъе цо гьаригун вачIун вукIана
Лъе дурго гьари гьаб столалда
Гьас чвантиниса бахъун дихъе кьуна цо щугоанлъго кагъат
Цояб букIана дир инсул ва дир божарав гьоболасул кагъат
Гьес хъван 158 букIана Гьав нилъерго божарав лъикIав гIолохъанчи вуго
Гьасие цо мунго гIадав кочIохъан вахъине кумек гьабе
ХутIарал кагътал рукIана росдал Советалъул колхозалъул парторганизациялъул справкаби характеристикаби
Справкаялда росдал Советалъ хъван букIана гьав вас машгьурав МахIмудил вацгIаласул вас вугин гьединлъидал писательлъиялде вихьизавизе мустахIикъавлъун рикIкIунин
Цогиял справкаби рукIана гьас ичIго класс лъугIи 25 сон бай сахлъи тасдикъ гьабурал
Цо бацIцIадаб тетрадьги бугоан гьесухъ
Кирха дур хъварал асарал ругел
ян гьикъана дица
Вагь гьел хъвазе дуца малълъизе куцазе гурищха дун гьаниве вилълъарав
Кив мун хIалтIулев вугев
Ц Iакъ рукъалъе пайда гьечIеб бакI буго
Хъизанги цIикIкIун буго
Гьанже поэтлъиго лъикIан ккун букIана
ИмгIаласдасан мисалги босун
Дида дур поэт гьавизе кIоларо
Дун МахIмудил вацгIаласул вас
Гьеб тасдикъ гьабун буго гьале гьал справкабаздаги
Живго МахIмудил вас вук Iаниги кIоларо бажаруларо
Дур имгIаласул эмен тIурччи бичулев Анас кочIохъан вукIун гуро вас кочIохъанлъун лъугьарав
Кинабго литератураялъул къулагIи жидежидеего цоцояз къотIкъотIулеб мехалъ цо гьоэрмеэргIаги диеги бегьиларищ
Щиб дица гьабилеб
Цо хъулухъ бате дие
Гьасие кумек МахIмудил гIагарав чиян литфондалдасан гьабуна
ХIалтIи Электромаш заводалда лъалев директорасда гьарун кьезабуна
Амма кинго гьев рази вукIинчIо
Гьесдасаги цIакъ барщун кагъат бачIана дир инсулги дирги божарав гьоболас жинца гьарараб жо дур инсуца кидаго нахъ чIвачIин дуцайин абуни гьеб дир гьитIинаб гьари 159 бетIералде босун тIубазабичIин
Мун чIухIун ватила
Дур эмен гьединав вукIинчIо
Кидаго гьобол хисулеб гIадат букIинчIо
Хисизе кколев вуго ян хъвана гьес
Гьесда я гьес поэт вахъинавизе витIарасда кинго бичIчIичIо гьунар къулагIи гIадин къотIкъотIун маян кьолареблъи гьеб бикьизе инсул ирс гуреблъи
Щибха гьабилеб гьединал гIемерал руго
Дагъистаналъул мугIрузул нухаздасан уиеб мехалъ дагьал данде чIваларо гьакал цояз цересан цIан цояз нахъасан цун хIалалъ рачун унел
Гьедин гьунар цIар цIан цун цебе бачун бажаруларо
Гьеб биччан тараб чу гIадин уна
Хасало хаслихъе мугIрузде унеб мехалъ дир гьитIинаб Москвич троссалъги бухьун цо нухалъ гуро гучал грузовиказ рахъниса къватIибе битIараб нухде бачараб
Гьедин гьунар цогияз це
бе цIан бачунеб гьоко гуро
Гьеб жибго уна жинцаго нухги балагьун
БукIуна гIедегIараб гьит Iинаб машина цебе бигьа гьабун унеб кIудияб машинаялъ нух биччачIого чIезабулеб
Амма унгоунгояб гьунар нухги балагьун цебе кIанцIула
Гьеб лъицаго цIаларо лъицаго кколаро
Гьудус квер кквелин гьас кодове вачинин ругел хIисабал хIанчIикIала бачунел чагIазул хабар буго
Гьелда бан гIумруялдасан цокIиго мисал бачинин
ТIоцебесеб хабаралъул цIар буго Дица Изада абила
Дица Изада абила Дунгун авар педучилищеялда цIалулев вукIана дир гьудул гьанже Дагъистаналъул лъикI рагIарав магIарул хъвадарухъан МухIамад Сулиманов
ГьитIинго гьесул суратал рахъизеги кьурдизеги кучIдул гьаризеги махщел букIана
Гьесие бищун хирияб тIехь букIана Пушкинил Евгений Онегин
Рагъде унеб мехалъ цохIо гьеб ракIалдасан жиндаго лъалеб тIехь босана гьес цадахъ
Рагьда лъукълъукъун ругъназ цIурав гьев рагъул ахиралда Москвалде госпиталалде ккана
Гьениб гьесул Мария абурай москвичкаялъулгун гьудуллъи ккана
Ругънал регъаралго рагъ лъугIарабго гьел данделъана
МухIамад Москвалда хутIана
160 Дун битIун гьеб заманалъ Москвалде литинституталде цIализе щвана
Адресги цIехон дирго земляк гьудул валагьана
Лъаларо гьесда дунищ ватарав дида гьевищ ватаравали
Дунги гьевги гьесул лъадиги лъабго шишагин цадахъ гIодор чIана гьаб бицана доб бицана дица дирго ва цогидал магIарулазул жеги рагIичIел кучIдул цIалана мугIрузул Дагъистаналъул росабазул бицана
Щиб гьабизеха МухIамад дуда ракIалда бугеб
Лъаларо Мариял гIагарав Иза абурав чи гьелъул имгIал гьанив кIудияб ишалда вуго
Гьес дие Академия Наукалда хIалтIизе цо лъикIаб хъулухъ бала гьун буго
Дицаялдаса дида рахъана гьал соназ суратал
КучIдул гьеб букIана цIакъго рикIкIадисеб заман гьанже кин букIаниги магIишат гьабизе гIадамалъе вахъине хьул буго
Гьелда тIасанги чанги лъим ана
Дагъистаналде щай вуссунарев
Марияда щиб гьабилеб
Ячун Москваги тун росулъе эбелалъухъейищ инев
Алъул мацI дие буссинабизе тилмачги щай ячинчIеян абиларищ долъ
ТIокIаб цогидаб бакI доба дир гьечIо
Гьекъелин букIаниги Дагъистаналъулги Москвалъулги Мариялги эбелалъулги Евгений Онегинилги дурги дирги бергьенлъиялъулги рахъалъ
Цодагьаб заман гьоркьоб ун хадуб МухIамадихъе щвана
Марияца абуна МухIамад къасикъад чIечIого хIалтIулев вугин
Хъвалин бихъулин нахъеги хъвалин
Мариял эбелалъ абуна хъвазени бегьилин бихъизегIаги щай бихъулеб гъоб хъвараб жоян
Дуцаги бихъулебищ хъвазеги хъван
161 Мариял ункъгIалалъ абуна МухIамад дур поэт вахъине бокьани дица Изада абила
ГьедигIан дудаго къо бихьизабулеб щай
Йохъ ян абуна МухIамадица я Изаца я Изадаса чIахIияз я чIужуялъ я хъулухъалъ дир поэт гьавизе гьечIо
Гьес гьадаб къоялъ дие цIалана жинца магIарул мацIалде буссинабураб Евгений Онегинил тIоцебесеб бетIер
Гьоркьоб кIиго лъабго сон ана
Дагъистаналъул магIарулаз жидерго гIагараб мацIалъ бахъзраб Пушкинил машгьураб асар гъираялда цIалана
Гьеб тIехьалъул мужалатал рагьарабго тIоцебесеб гьумералда хъван букIана гIурус мацIалдаса буссинабурав МухIамад Сулиманов абун
МухIамад витIарав вукIана Изада кIвезе бегьула хъулухъ кьезе рукъ кьезе цIар кьезе Изахъан бажаруларо муза лъиего кьезе
Дун литинституталда цIалулеб мехалъ гьениве жиндаго лъалев директорасухъе Федор Васильевич Гладковасухъе вачIана цо машгьурав генерал жиндирго ясги ячун
Гьей литинституталде йосеян гьелъул хъвадарухъан яхъине бокьун бугин
Федор Васильевичас гьелъ хъварал асаразухъги гIенеккун абуна генераласда Дуца бокьараб жо абе амма гьеб жо дида дуца абуге
Литинституталъ хъвадарухъаби гьаруларо гьезие къваригIараб лъай кьола
Хъвадарухъаби гьеб батIаго хасал чагIийищ
ян гьикъана генералас
Хъвадарухъаби хасал чагIи гуро амма хъвадарухъанлъи цIакъ хасаб махщел буго ян абуна Гладковас Генерал ясги ячун киноинституталде ана
Доба щиб ккарабали дида лъаларо
162 Херай йикIаниги кIваричIо гъунар бугей щун хадусала Дун Литинституталда цIалулеб мехалъ дирги цоцо дир Дагъистаналъул гьалмагъзабазулги асарал гIурус мац Iалда рахъараб мехалъ гIурус мацIалдасан нижер цIарал цогидал Дагъистаналъул миллатаздаги лъазе лъугьараб мехалъ дирги дир гьалмагъзабазулги рахъалъ абизе байбихьана рахьдал мацIалда гьозухъан щибниги жо бажаруларин гьол лъайхъваялъги таржамачиазги гьарулел ругин гъоз магIарулазе гурин гIурусазе хъвалин
Гьедин абуна цояз
Дица гьезул гуро бицунеб бугеб
Цо гьалмагъасул Дагъистаналъул поэтасул бицинехъин буго рахьдал мацIалда гьечIониги таржамачиаздасангIаги гIадамалъе вахъине бокьун бугин абун жиндаго цебе масъала лъурав
Дагъистаналда буго 1015 азарго чи жидерго мацIалъ кIалъалеб татазул миллат
Гьезул вуго кинабго Дагъистаналда лъалев 56 бегьулев хъвадарухъан
Гьезул тIахьал рахьдал мац Iалъги гIурус мацIалъги рахъула
Гьезда гъорлъ вукIана дир гIелалъул гIолохъанав Дагъистаналда рикIкIунев поэт
Дица гьесул цIар бицинаро
Дун Москвалдаса вуссарав мехалъ гьес дун жиндихъего гьоболлъухъ ахIана
Гьоболлъи тьес гьабуна Каспий ралъдал рагIалда
Нахъасан ралагьун рукIана мугIрул цебехун букIана гIатIидаб Каспий
Гьес жиндирго кучIдузул магIна рагIирагIи ккун буссинабулеб букIана гIурус мацIалде
Дица цин гьасул гьобол вукIинги хIисабалде босун цинги Москвалдаги цIалун дунго цIакъго жо лъалев чи вугйн дида ракIалде ккун батилин гьес хIисаб гьабиялдасаги хIинкъун нахъеги поэтасе рецц бокьулеб куцги лъан дица какунилан гьелъ гьесие гьабизе бугеб кумек гьечIолъиги бичIчIун гьес дир асаралги цIакъ кIалухъ рахъидал берцин рихьаралги рихьичIелги асарал кутакалда реццана
Щибаб реццалдаса хадуб мугIрухъ балагьун абуна дица дир рекIкIалдаса тIаса лъугьаян хадуб ралъдахъ балагьун абуна мунги тIаса лъугьаян
МугIрулги ралъадги диде квералги ритIун балагье цо сихIирав гьерсихъанилан 163 июналъул бакъул чIоразда дун вихьизавулел рукIана
Бакъул чIораз огь гьудулан дир мугъ бухIизабулеб букIана
Хадуб кучIдулги цIалун ниж гIемер мехалъ кIалъачIого чIана
Дун гIенеккун вукIана ралъдахъ
Гьудуласул рукIана батIиял хIисабал
Гьес абуна Расул цо ургъел бугоан дир дургун бикьизе
Гьеб лълдаго абугеян гьарула
Дуда лъала дир буго гьитIинабго миллат
Гьаниб дир гьаракьалъе бакI къварид буго
Дие бокьун буго Москвалде вахъине
Доба дир я рукъ гьечIо я бакI гьечIо я лъайхъвай гьечIо
Цодагьал цIияб тIехьалъухъ щварал мугьалги чвантинир лъун хьвагIуя квергун Москвалде вачIани дне цо чIезе бакI щвеладай
Щвела гIарац кьуни щай щолареб
Дица абулеб буго цо чIужу щвелародай херай йикIа сурукъай йикIа кинай йикIаниги цо гьунар бугей дир асарал гIурус мацIалде руссинаризе кIолей
Гьелъ дун гIадамалъе вахъинавилаан
Хадуб нухги дицаго балагьилаан
Гьадин дун миллияб гIабулалъув къан вуго
Дун балагьана гьесухъ
26 сон барав цIа гIадав гургинав кавказияв
Гьесул тIад рас бижарал чIахIиял кверал къокъал килщал конверталда чIварал печатал гIадал малъал рицатал ччорбазул гучал гъуждул чIегIераб каранда къеда чIварал гIемерал магIал гIадин руго расал хIорал гIадал берал чIегIерал кIаркьаби чIегIерал чIахIиял кIутIби багьадурасулаб сахлъи
Цониги картIинисан ботIрол кар баккун бихьани балагьаразда бегун чIараб гIужрукъан ккезе вукIана
Мугъ махIаби хIатIал чIахIиял хъахIал цаби
Балагьана дун гьесухъ ва ракIалде ккана гьев гьаниве гьаб гьелчолев Каспиялъ рехун ватилин Каспиялъцин гурев цониги океаналъ рехун ватилин
Ялъуни гьадал мугIрузул рохьосан нохъодасан вачIун ватилин
Гучаб лага гучаб гьомер
164 Рагь лъугIун жеги лъабго сон букIинчIо
56 миллионалъул Москва
Дица абуна дурго пиштIейин гьайгьай щвелин дуе чIужуян
Гьав лъимер гIадин вохана
Цинги квачIазда чIун ана ралъдахъе чвердезе
Ралъдахъан гьес ах Iана диде Москвалде ине поездалдадай лъикI букIина самолеталдадай
Гьев кIваркьун дихъ валагьана
Дица ралъдал рагIалда гьури бугеб гIадин гIинда кверал чIван рагIичIеб хвел гьабуна Гьев квачIги бан рик IкIаде ана
Гьоркьоб цо башдаб сон ана
Дун тIаргъидаса гIазуги кIутIулаго ГIолохъанаб гвардия абулеб Москваялъул издательствоялъул минаялъуве лъугьун подвалалъув лифталъухъ балагьун вукIана
Лифталдасан къватIиве лисателас гIадин хъатикь кквечIого кассирас гIадин къвалакь портфельги ккун ваккана дир гьудул
ЦIакъ хисун вуго гьудул
КатIари нодо бакьулъан кIийиде бикьизабун буго
Къунщби декабристаз гIадин эхере риччан руго
Нахъасан гъванща бахине биччан буго
Цо кверзул килщида малъ къотIичIого хеч гIадин буго цоялда цо кинабалиго баргъич буго
Цо географиялъул карта къотIун гьабураб гIадаб гордеялъул габуралда галстук гуро оцхутIалъул кваркьаби гIадал жал рекIинарун руго
РагIи абизе бакI гьечIо
Гьес саламги кьун дир цояб рахъалде кIичIараб галстук битIизабуна
Дица баркалаян абуна
Доб кIочон тана бицине
Доб ралъдахъ охцерги шиша гIаракъиги цо стаканги цебе лъун ниж рукIараб мехалъ ралъдада гIагарлъухъ махIцараб гьитIинаб хIорихъан нижехъ балагьун букIана щалайдул цIураб цо хераб къверкъ
Дун гьесун вукIана гьелда гамачI речIчIизе
РечIчIизе кIвечIо амма реч IчIулел хвелал гьаруна къверкъ 165 хIинкъизе
Амма къверкъ хIинкъичIо гьелъ дирго ракI хIинкъизабуна
Гьеб къверкъ ракIалдещвана дида гьесул хьолбохъ эхетарай цо чIужугIаданалъул къаркъала бихьараб мехалъ
Алеша ян абуна гьелъ кIалдисан кIкIуйги реххулаго
Гошик нилъехъ балагьун бакъуца холеб батизе буго
Дир гьудуласулгун лъайхъвай гьабе ян абуна поэтас
А очень приятноянги абун дагьаб гIебсаги ккун гьелъ квегIаб кверзул лъабго килищ бегьана дихъе
Дагъистаналда квералда баулеб гIадатги букIинчIелъул гIадаталда мал чIун баизе гIадаб рижи гьебги букIинчIелъул дица босулеб куцалъ квер босана
Гьелъ кинабго подвалалда рагIараб гьаракьги гьабун дица къачIониги цIакъ чIинтIуледухъ квер къанилан абуна
Гьадинги сурукъай гьей ахIтIезе лъугьараб мехалъ дида бакъул унти ккарав чиясда гIадин сири базе лъугьана
БецIав магIарулав вугин тIаса лъугьа ян абуна дица
Культураялде вуссине заман щвана ян абуна гьелъ
Цинги аскIоб бугеб матIуялъуе ялагьун кIичIардана гьумер сурукъаб букIинги дир гIайибалдалъун бугеб гIадин
КигIан матIуялъуе ялагьаниги гьет Iараб тIилалъул битIараб рагIад лъугьинчIо
Гьелъул бугелдаса батIияб гьелда ракIалде ккараб я гьелъие бокьараб матIуялъ щибго бихьизабичIо
Гьелъул гьумералъ нуснус батIиял ишанал суратал гьаруна хIакъикъияб жиндир гьомералъул сурукълъи бахчизе
Сурукъайги йикIана херайги йикIана
Гьеб кIиябго бахчизе гьурмада баханщинаб мазалъги пудраялъги бажарун гьечIоан
Пудра цо магIаруласул рукъзал рохьизе гIураб бугоан
Гьалде рагIи абизе АбутIалиб гьеч Iелъул пайда щибан ккана дида ракIалде
АхIмадида релълъараб жо гьелъул я ригь я гIамал я гIадат я мацI щибго букIинчIо
ЦохIо бохдул рукIанилан ккола 166 кIиязулго цохIого роцадул чIах Iиял катIариялъулги цого модаялъул букIана прическа
Дида рагIун букIана цералдаса сихIираб царал рачI бугин тIокIаб щибго гьечIин
Гьелъул горбода жемараб царал рачI бихьарабго дида ракIалде ккана царадаса гIантаб чахъу гIемерго цIодораб батилин
Дир талихI Дун гьабсагIат ячIина янги абун гьей туалеталде ана
Кидаго мунагьал чуругеяй чури биххизе ана
Кин вугев АхIмад
ян гьикъана дица
ТIипалодул лалда бараб оц гIадин вуго ян абуна гьес
ЦIакъ лъикIай лъай бугей г Iадан йиго гьай
Огь гъолъул бетIер
Блокги лъала Маяковскийги лъала Есенинги лъала гьезул божарай гьудул йикIарай гIадан йиго
Парижалдеги щварай инглис мацIги лъим гIадин лъалей ункъо рукъги бугей
Цо Гошик абураб Япониялъул тайпаялъул гьве гуреб лъималги гьечIей
Ригьин баракат бугеб ккун буго
Киве мун вахъарав
Мурзилкаялде цо кучIдул росун вачIун вукIана
Гьез лъималазда ричIчIиларин цIакъго гъваридал ругилан абун Г Iолохъанав колхозник журналалде кьуна
Доба цо лъабго куплет колхоза лъул магIишаталда хурхараб тIаде жубаян абуна
Гьанже цодагьаб колхоз совхозги гъорлъ речIчIизабун рахъизе кьела
Дун гьесухъ хIикматго валагьана
Дир хIикмалъи бичIчIарав АхIмадица абуна Гьанже гьадин гьабизе ккола Расул
Бохдузда вахъун чIезегIан хъурщичIого бажаруларо вахъине квер чIвазе къед букIине ккола
Хадуб вахъараб мехалъ хъвала дица унгоунгоял асарал
Хадуб гъезеян тараб рачI къоркъода гъечIого хутIун буго ян абуна дица
Вилълъа Алеша ян ячIана гьесул чIужу
Гошикги кваназабун нилъ Крокодилалде рилъиме кколин
167 Нилъ рихьила ян ана АхIмад
Гудбай ан абуна гьесул лъадуца нуцIил кIалтIасан
Дун лифталъ тIаде вачана
ТIокIал ниж гIемерал соназ рихьичIо
Амма цо нухалъ гьес дихъе кагъат бачIун букIана
Кагьтида гьарун букIана бархъалисезда жиндие цо хъаба гьабизабеян хъабида хъвай хъвагIайги гьабеян Дир хирияй лъади Джульета Ромеоновна Петровалъе гьелъул 45 сон бараб къоялъ
Дица хъаба гьабизабуна
Дида лъаларо чан соналъул гьереси гьаб бархъалисезул хъабаялъ бицарабали
Джульета Петровалъ гIурус мацIалде руссинарурал АхIмадил цо цо кучIдул Мурзилкаялда Вожатыялда Г Iолохъанав колхозникалда рахъун рачIана
Цоцоял гьес Дагьистаналде ритIун рачIун Дагъправдаялъги рахъана
Амма рахьдал мацIалъ рахъизе ритIеян гьалмагъзабаз гьараниги гьес жаваб бачIинчIо
Дагьдагьккун гьев кочIохъанасул мурадплан бичIчIун гьоркьоб мех арабго Москвалдаги гьесул асарал рахъи къанагIалъана къокълъана лъугIана
Цо 1015 их гьоркьоб ун хадув Москвалда букIана Дагъистаналъул литератураялъул ва искусствоялъул декада
БатIибатIиял миллатазул 40 поэтас 4 къоялъ ц Iалана жидерго кучIдул Колонный залалда Кремлиялъул театралда автомобилазул заводалъул клубалда Кантемировасул гвардиялъул дивизиялъул гарнизоналда ва цогидал бакIаздаги
Декада лъугIиялъул вечер букIараб мехалъ вачIана АхIмад дихъе
Расул рокъове ваче дун гьаниса
Мохмохалде хьулги лъун хьалбаздаса ватIалъанин гьанив дун
Вуссана АхIмад рокъове
Амма кинго рекъечIо гьасул бакъан пандрида
Гьев релълъун вукIана бекараб жаниса чагъир кинабго гIодобе араб хъабида
Гьеб кигIан седаниги гьенисан лъим бецIула
Седолеб буго хъаба бецIцIулеб буго лъим
168 Йохъ таржамачиазда кIоларо гьечIеб гьунар гьабизе
Гьеб хIажатги гьечIо
Бугеб гьунаралъул цIаралъе цIиял кьоял рала гьез
Цоцояз абула Эфенди Капиевас гьавунин Сулейман Сулейман Стальскияс гьавунин Капиевин
Гъел цояз цоял гуро гьарурал
Эфендил гьунаралъ Эфенди гьавуна
Сулейманил гьунаралъ Сулейман гьавуна
Блокноталдаса Дида лъала гьаб тIехь хъвалеб мехалъ гьунар бугезул гьунаралъе гьаб хIажатаб гьечIолъи гьунар гьечIезе гьалъ кумекги гьабизе гьечIолъи
Дурго ХIажил гьаве поэт Цоцояз поэт чIужуялъ гьавурав вугинцин абула
Ругизеги руго цоцо поэтазул цIакъго жигар бугел лъудби
Гьединай лъади йикIана цо дир лъалев Дагъистаналъул хъвадарухъанасулги
Гьелъ писателалги гьезул Союзги сородизе гьабула
Гьей яккулареб каратI росасул кучIдулгун гьей щвечIеб бакI МахIачхъалаялда гуребги Москвалдаги батиларо
Дунгоги гьелъукьа щаяли хIинкъула
Гьей разилъизе гьелъул росасул сурат кабинеталдаяцин бана
Амма разилъун чIолейищ гьей
Издателас цин росасул тIехь бахъеян гьей ячIарайго гьелда хIинкъадго абуна исана планалги тасдикъ гьарун ругин кагъатгун гIарацги дагьаб бугин тIадеялъул бахъизе теян
Мун намус гьечIев чи вуго ян абуна гьелъ издателасда
Дуе бокьун буго дир росасул кучIдул квешал ругин абизе
ХIинкъун дуца гьебгощинаб чIанда ургъулеб буго
Дир росасул кучIдул квешалищ лъикIалищ ругеяли дудаялдаса дун досул лъади йиго дида лъикI лъала
Дица бахъизабила дуда гьеб ян бекилеб куцалъ нуцIаги кьабун къан гьей къватIие ана
КIиго сагIаталдасан обкомалъул тIоцевесев секретарь издательствоялъул директорасухъе кIалъана ТалихI кьегийин дуе гьай гIадан тIокIай дихъе ячIунареб куц гьабе
Дир столалда гьей ячIанщинахъе гьелъ бекараб цIер хисизе ккола
169 ПалхIасил Толстоясул ХIажиМурадги ХIамзатил Лъималазул тIехьги къокъ гьабун лъадул жигаралъ поэтасул т Iехь бахъана
Бахъун тIехь щвараб мехалъ лъадуца издателасда абуна щай авторасул сурат бахъичIебан
АскIов вукIарав художественнияв редакторас абуна жидеда лъачIин киназул бахъилебали дурищ гъосулишали
Бахъизени дир ккелаан
Дун гьечIейани гьев хIухьел халат поэталъецин вахъинароан илан абуна росасул рахъалъ лъадуца
Цо нухалъ гьев поэт дандчIвараб мехалъ АбутIалибица гьесда абуна Куса цокIиго анкьалъ дур лъади дие кье
Дун Сталинил премиялъул лауре ат вахъине
Дун анцIго соналъ вугогьейгун
Дие ХIажиКъасумил премияцин щвечIо ян абуна Кусаца
Гьеб щвезе чIужуялдаса цодагьаб гьунарги гьаре дуда ян абуна АбутIалибица
Гьунар кьун чIужуялъухъаги бажаричIо
Гьеб АбутIалибида цIакъго лъикI лъала
АбутIалибги Хатиматги Бачавехьлъи таниги бачавехьасул швантIихги течIого АбутIалибил цо росулъа цоги росулъе ун пахьул къебедлъи гьабулеб заман букIана
Цо кинабалиго росулъ Кулиб лъаларо Гъумекиб лъаларо гьесухъе гIеретI къачIазе ячIана гIолохъанай Хатимат абулей яс
АбутIалибица гьеб гIеретI батIаго халат бахъун къачIана
Гьоркьогьоркьоб цогидаб мехалда цIалелдаса цIикIкIун хъалиян бухIана швантIих пуна гьабдоб хабар бицана
Хатиматица гIеретI лъугIулеб гьечIишан АбутIалиб гIедегIизавулев вукIана
АбутIалибица цо хъалиян цIазегIанги цо швантIих пуйзегIанги хутIанин сабру гьабеян абуна
Хъалиян дуца дагьаб къокъабгIаги гьабулареб ян абуна Хатиматица
170 Йохъ Хатимат йохъ гьанже дица хъалиян мащугIан халатаб гьабила ян абуна АбутIалибица
Ахирги цIияб гIадин гьабун гIеретI АбутIалибица гьелъухъе кьуна
Щвана иццухъе гIертIил тIиналдасан лъим бецIцIулеб буго
Йилълъана Хатимат АбутIалибихъе
Анкьица гъалайги биччан гъоркъан бецIцIулеб куцалъ кин дуца гьаб тараб
Дур гIеретIалда гIолилаз къойил ганчIал речIчIаяй дур гъадаро гIодоб речIчIун чIинтIаяй дур гулгуналда горал рахъаяй мун нахъеги дидаго йяхьизе бокьун ургъунго тана гьеб гьедин абун мукIурлъана АбутIалиб
Гьаб дир гIертIие дуца гьарарабщинаб гьалагаб дурго бетIералъе ккаги янги абун нахъе ана Хатимат
Пашманго хутIарав Хатиматихъ рокьи ккарав Абут Iалибица гьелъул рахъалъ гIемерал кучIдул хъвана
Цо кIиго лъабго ункъо лъеберго кIикъого хъвана ахIана амма Хатимат ячIинчIо
Гьей гIемерал поэтазул йокьулей гIадан цоги ХIажи абурав чиясе росасе ана
Гьоркьор сонал ана ишал ккана
Дагъистаналъул халкъалъул машгьурав поэт МахIачхъалаялъул базар чIван унев вукIана
Ле АбутIалиб цо гIеретI къачIаларищ
ан ахIулеб рагIана гьасда нахъасан
Балагьана йиго Хатимат херай къуларай къваридго гьасухъ балагьун
Щай АбутIалиб гьедин гIамал кIодолъараб дур
Гьанже орденалги щун депутатлъунги вахъунищ
Доб пахьул къебедлъи кIочон тунищ
Дур поэт тIоцеве дица гури гьавурав
Гьединал поэтал гьарулей чIужу мун ятани дурго милица ХIажил щай гьавичIев поэт
ян абуна АбутIалибица
ХIажидаса хадуй Мусахъеги кканин мун гъосулги кечI дида рагIичIо ян тIаде жубана АбутIалибица
171 Хатимат гьакIкIан кIалгун хутIана
Базаралде цIад базе байбихьана
Даран битIичIо АбутIалибил т Iоцеесей йокьулелъул гьеб къоялъ
ГIумруялъги битIун ккун батиладай
Инсуца абулаан Цоцояз рикIкIуна рокьиялъ гьабулеб жо бугин гьунарин
ТIоцересел кучIдул дица хъвалеб заманалъ дир инсуда гьесул гьудулас Дагъистаналда рикIкIунев хIурматияв хIаракатчияс абулеб рагIана дида Цо лъикIав поэт вукIине кутакалда рокьи ккезе лъикIан Расулил
Биччай гьеб букIине я талихIаб я талихI къараб
Дир рокьи ккезе гIадай цо берцинай ясги ургъун йикIана гьес
Амма инсуца абуна Рокьи ккарал гIемер руго кочIохъаби дагь руго
Рокьиялъе гьунар хIажатаб буго гьунаралъе рокьиялдаса
Рокьиялъ кумек гьабула кочIохъан вахъине
Амма гьелъ гьунар хисуларо
МахIмуд гIищкъул кочIохъан
абуна инсуда дандияс
Рокьуца гуриш дов тIамурав кучIдул гьаризе
БитIун буго МахIмуд цо эбелалъ гьавичIо Муицаги гьавуна
Амма Муи йикIинчIейаниги вукIинаан дов щайгурелъул гьалдолеб гьунар кисанго ганчIилъан баккулеб гIурччинлъи гIадин бурун бачIуна
Гьебго абизе бегьула рокьул къед цояб мадугьал ццидал рахъалъги
Рокьуцаги цциналъги гьабураб батичIони пашманлъиги рохелгицин гуриш дур иццул бетIер гьунар
Релъиялъ гьабичIого магIил гараз гурищ мун бижараб
Гьебги къваригIуна Амма гьеб шартI гуро
Лъимер хварай эбелалдаса пашманай щийго йикIунищ
Амма щибай эбелалда лъаларо васасда хадуб магIил кечI гьабизе
Дида рихьана чи хвараб бакIалда магIил гаразул бакIалда хIацIуги бахун кечI ахIулел руччаби
Гьез киналго агьан угьдизарула
Гьез кIочонарел кучIдул ахIула
Гьеб буго гьунар
Амма литератураялъулъ гьединаб гьунар тамихI гьабизе кколеб такъсиран тола дица
Г Iадада батиларо бусурбабазул диналъ мац Iихъабазда цадахъ магIихъабиги 172 гьерсихъабиян абун жужахIалъуре гъолел
БукIаниги дица бицунеб пикру тасдикъ гьабулеб мисал буго гьаб
Абула вас гьавурав ялъуни васасул бертин гьабулев инсудаса вохарав щивго вук Iунищан
Васасул берталъ гIемерисел умумал кьурдула амма кечI киназго ахIуларо
Гьенире кочIохъаби ралагьизе сапар бухьуна гьел хасаб гьариялъ ахIула
Щибха мун гьунар
Щиб дур балъголъи
Мун батизе ккола бихьараб рагIаралъул хIасил кIудиял ургъелазул кIудиял ишазул къисматазул лъимер лъараб цIалараб бижараб рижи
Гуро гьеб гуро
Гьедин батани кин анц Iила ункъо сон барав беццав магIарул васас пандурги хъван кечI ахIун киналго аваразул росаби пана гьарурал
Кин гьесдасаги гьитIинав американас пианино хъван дунял хIикмат гьабураб
Дида дагьал данде чIвачIо канлъи бихьуларел шагIирзаби рагIи рагIуларел рагIул устарал
Гьит Iинаб къоялдаса нахъе унтун кьуризе кIвечIого бусаде ккарав Мух Iамад Раджабовас эбелалде гьабураб кечI лъаларев чи магIарухъ къавагIатги гьечIо
Гьеб кечIалъе бакъан ургъана куркьбал кьуна кIиябго бох гIажизав гIумруялъ унтарав АхIмад ЦIурмиловас
Дур мандалиналъул микьго чIваялда Микьазарго бакъан кин лъараб АхIмад
МагIарул гIедерал гIоразул гъуди МагIарул хIайранал хIанчIазул угьди хъван букIана дица гьесул рахъалъ кечI
Гьунар бугев беццасда цIикIкIун бихьула гьунар гьечIев берал ругесдаса
Беццав МухIамица гIадин мухIканго гIарац лъицаго рикIкIунарин рагIун букIана цо беццав даранчиясул рахъалъ росулъ
Гьунар бугев гIинкъасда макъан лъикI рагIула гьунар гьечIев гIундул ругесдаса
Халатал гIундул руго хIамидаги амма жиндирго кIартил кечI гурони гьелда бичIчIуларо
173 Рагъда цо гIинда бакIлъарав цо бер
камурав дагъистанияс абуна дида Гьаб канаб бералдаса беццаб бералъ гIемер жо малъана дида
Блокноталдаса Лезгиязул лъабго машгьурав поэтасул цояв вуго ханас берал рахъарав Кочхюралдаса СагIид
Гьунар батизе буго гуч бечелъи
Лезгиязул лъабго поэтазул бищун машгьурав вуго бесдалав мискинав Ятим Эмин
Гьунар батизе буго лъай
Лезгиязул бищун кIудияв Гомер вуго шакъиялда ччун килиш кагътида чIвалев Сулейман Стальский
Гьедин батани хъвадарухъанасул гьунар цIали лъай батила
Йохъ гIалимзабалъ кочIохъаби къанагIат рукIуна ругелги дагьаб гурел цIакъго чIамучIал рукIуна
Цебе магIарухъ гIадат букIана цIаларал мутагIилзабиги тIил гурони кидаго кагъаткъалам кодор квеч Iел мугIрузул гIухьбиги цоцалъ къец бан кечI ахIизе данделъулеб
Данделъараб халкъалъ гIемерисеб мехалъ бергьенлъи мугIрузул гIухьбузда баркулаан
Г Iараб лъаниги мутагIилзабазул туркаби эркенаб кочIол гьаракьалъ къинарулаан
Лъаялъул бетIер гIакълу абула
Г Iакълу батичIони гьаб нилъеца бицунеб жо
Дида росулъги Москвалдаги нуснус гIакъилал кIалъаязул ишазул г Iадамал дандчIвана
Гьезул гIакълу къалмикье кечIлъун хабарлъун бачIун букIарабани хвел гьечIеб букIинаан
Амма чанахъанасдаса чан гIадин рахчана гьезул къалмикьа гIакъилал пикраби
Гьезул гIакълу гьелгун ана
КIвахI гьечIеб хIалтIул хIасил батила гьунар
Абулеб рагIана гьунар гьеб гьезего гьечIеб жо бугин
Унгоунгояб гьунар гьеб бугин унго унгояб хIалтIиян
Гьелдаги дун разилъуларо
Гьединани оцалги хIамулги рукIинаан бульбулаллъун
Гьоко цIалес гуро гьакида рекIарас бачуна пиштIул наку
174 Гьедин батани гьунар батила рее сахлъи къуват
Гьагьаян гьелда тIад замана цебего белъанхъана
Гьундухъе рачIарал кучIдул нохъазда рижарал руго
Лъабго вацасул бищунго гьитIинав рохъохъирщица гьарула маргьабалъ гьунарал
Ханзабазул хIакъалъулъ маргьаби мискинзабаз ургъарал руго
Туснахъалда ахIарал Йирчи Гъазахъил шигIраби рукIинчIелани Шамхал хан вукIарав вукIинчIевлъи лъачIого хут Iизе бегьулаан
Кьурул нохъода хутIарав Г Iалил кечI гурищ киналго магIарулазда лъалеб
Гуржиязул г Iолохъанав князь Давид Гурамишвили гурищ магIарулаз чода нахъа чан гIадин вухьунги вачун Унсоколоб гвандиниве реххарав
Янгъиз хутIарав чи гурищ гьев жиндирго Грузиялъул хIакъалъулъ тIоцере саринал ургъизе лъугьарав
Князасул кочIохъан гьавуна магIарулаз
Хундерил ханасул яс Г Iайшат цо вехь вокьунилан ццидалав инсуца хасалил сардилъ балеб гIаздалъ г IицIаб гордеялъулъ къват Iие гъурайго гIунун холей гьелъ ахIараб кочIол гурищ киназго бицунеб
Гьедин батани ресукълъи мискинлъи рухIдакълъи унти ургъел гьезцин гури мун бижулеб кечI
Дур гьаракьалъ бугебщинаб къеч гьари нагIана херлъун унтун боснов ккарав Батирайихъе цIа свараб гъасде гурищ сардил ригьазда бачIараб
Йокьулейги чияй ун Карпаталъул цIоролъ хутIарав МахIмудил окопалъубе гурищ дур бухIи щвараб
ГьитIинав АбутIалибихъе инсуца гьардухъ ине кьураб тIиладаги къвачIидаги цадахъ гурищ мун букIараб
Загьрудал цIураб лълъаралъуб гурищ Элдариласухъе чIохъдерил чIухIбуз жалго суризе мун кьураб
Наибас кечI ахIунилан рокьи ккунилан кIал букъараб кварги тIун гурищ Ругъжаса ГIанхил Мариница бищунго рагIараб кечI ахIараб
Гьеб кеч Iалъ наибасе гIумруялъ макьу течIо
Щиб мун гьунар
Бач Iа дихъе бице мун ияхIищ бахIарчилъийищ намусищ яги хIинкъикъайип
Х Iинкъарав чияс сардилъ сапаралда жиндирго сабруялъе сарин ахIулилан аби бугин
175 Мун талихIищ балагьищ
Мун божийищ шаклъийищ мун шапакъатищ тамихIищ мун гIазабалъе кьураб берцинлъийищ берцинлъиялъе кьураб гIазабищ
Дида бичIчIуларо дур ригь хасият
Гьезегойищ дур ригь гьечIеб
Цониги закон гIелмияб формула гьечIо дуе
Мун боржунел куркьбазда кинал хIулаби ругел
Ялъуни мун жибго заманалъул ишазул лъугьабахъиназул лъимер батичIони
Абулагури кочIохъанасде гIасруалъул лъимерилан гIасруалъул нугIилан намусилан
Рагъалъ вас гьавуларо амма рагъдасан рачIун руго гIемерал гьунарал
Гьенибцин гурищ мун махх гIадин шулалъулеб
Бице революциялъищ мун гьабураб революция дуцайищ гьабураб
Заман лъан ахIарабищ замана кIочон тун ахIарабищ кечI пасихIаб букIунеб
Бице дур хIикматаб тIабигIат
Щиб дица дир меседил ччугIида гьарилеб мун дилъ букIине
Мун рокъобгойищ бижараб къватIисанищ бачIунеб
Цо хиялалъ цо хиял хъамулеб буго дир
Цоцазде данде кколарел пикрабазги хIакъикъатазги кIгIасруIулев вуго дун
Яги мун сундего хурхен гьечIеб сундулго асар гьечIеб батIияб бихьичIеб рагIичIеб щивасул жибго жиндаго чIараб хасаб пачалихъищ
Огь гьунар чIа дида аскIоб гIодоб
Дида лъаларо гьаб жо макьуйищ яги пикрабаца цебе тIамунищ
Цин халатал сапаразда цин сардида дун вегараб буртинаги борхизабун цин дир хIетIе чIараб гIидраялдасан дир махIабалъан чорхолъан шурун цин нух рагьизе цин данде чIвазе цин дун кваналев мехалъ ялъуни театралда музыкаялъухъ гIенеккун вугеб мехалъ рокъовкъватIив вукIаго дир чоохолъе лъугьуна но къанагIатаб боххараб хIикматаб гъираяб асар
Дина гьитIинэб лъимер кодобе бачараб мехалъ дун къотIнов къаси йокьулелъухъ балагьун вугеб мехалъ дица дирго гъежда лъун ахирияб руссунареб нухда гьудулзаби нуха регIулеб мехалъ кIутIичIого вачIунев гьобол гIадин гьикъичIого бачIуна дихъе гьебго асар
176 Гьеб бачIуна цин МахIмудил чухъагун пандургун гьесул бухIигун цин инсул хIеренлъигун
пашманаб релъигун цин Элдарилав гIадин хъатикь чогъролги загьрудалги лълъаргун цин Марин гIадин жергъен борхун бидул ц Iураб кIалгун
БачIуна Дантел Толстоясул Шиллерил суратазда
ВачIуна Гётелъун Бальзаклъун Драйзерлъун Блоклъун
БачIуна аллагьасул суратлъун
БачIуна Камалил Баширил берцинлъигун бакараб чирахъалъулгIанги кидаго гьесул берцинлъиялъул рагIад букIунарин абула
БачIуна лебаллъигун рит Iухълъигун
абун гьикъула дица
Дун гьунар буго
ян гьикъула дица
Дун гьечIеб бакI гьечIоян абула гьелъ
Дир цо секунд буго цо сон буго азарго сон буго миллион буго дун даимаб буго
Дилъ лъималазул недегьлъи гIолохъабазул рокьи херазул гIакълу цадахъ букIуна
Дие ригь гьечIо
Дун сунареб цIа лъугIи гьечIеб кечI даимаб роржен
Дун цIакъго гIагарабги цIакъго рикIкIадабги цIакъго тIадагьабги цIакъго бакIабги
Дун бищунго къанагIатаб
Дицайин чагъана хъван дур магIарул кьураби кьватIизарурал
Дицайин Дагъистаналда пураб зурмица цIоралда ритIучIал кьурдизарурал
Дицайин ГIандиса ПатIидаса чохтIо бахъараб Марьям чол мугъзада нахъаги лъун сардида хъамурай гьей чIвазе борхараб ханжар гIодобе бортизабураб ццидалав бегасул берталъе унеб пайтон чIезабураб Папанин полюсалде Гагарин космосалде нухда регIарал
Дун буго Данте дун буго Гёте дун буго Тургенев дун буго Толстой дун Рафаэль
Дица хъвана Сикстиналъул мадонна Божественная комедия Война и мир Былое и думы
177 Дица къалмикье рачана гIасруалги океаналги зобалги ракьалги улкабиги пачалихъалги бихьиналги руччабиги лагъзалги пачазабиги партиялги хIукуматалги классалги миллаталги тарихги тIабигIатги рокьиги ццинги бахIарчилъиги хIиллаги хIакъабги гьересиги чIегIерабги багIарабги хIанчIиги чундулги ракIалги бутIрулги бералги квералги лъимги цIаги мугIрулги гIалхалги
Дица азарил соназ къалмикье бачана дуниял
Дица абуна Огь гьунар балагье дихъ абе дида битIараб
Дун цIураб гIертIинибе лъим тIолевищ вугев яги гIаздада накъишал рахъулевищ вугев
Бугищ дилъ дагьабниги гьунар
Дур гьалдолел гьекъарал мехтулел карачелазул къатIра дир кIутIбузда хъварабдай
Дур хIисабал гьарун дир кIиябго бадисан кIиго магIил горо гирун бачIунеб буго
Гьеб цояб рокьул рохалил цояб пашманаб хIинкъараб
Гьеб кIиябго дир нилъалда цоцалъ жубан буго
ХутIарал магIил гарал чанахъанасдаса хIинкъун хъархъалъ рахчарал чундул гIадин берзул тIелхазукь рахчун руго
Дун кIиго гIумруялъул гIорхъуда вуго
БотIрода кIиго кьералъул кар буго
КIиго гIаркьел буго дир рокьул гъотIол Цояб тIегьанани цояб бечIала
КIиго кваркьи буго дир гIищкъуялъул Цояб борханани цояб биччала
Ячарай лъадиги хирияй йиго ХутIаралги дие къваригIун руго
Рукъалъулги дида къимат бичIчIула КъватIибги гIезегIан ракI гъун букIуна
Дида лъала дир гIумруялдаса дир хьул халатаб буго
Дица рекьулездаса дир хиялал рекьулел хурзал чIахIиял руго
Мун дун гIадаб гуреб дир хиял гIадао БукIине дица щиб гьабилеб
Дуца хъвараб халатаб кочIолъ цониги сипат цониги сурат дица тIаде жубаладай
Дуца рачарал азаазар бакъналъ цониги дир магIарул сверел букIинадай
178 Дуца бакун буго кидаго сунареб дунял гвангъулеб цIа
Дида кIвеладай гъаб Дагъистаналъул кьурул свералабазда дуе мустахIикъаб цониги цIа кунчIизабизе
Дир росдада цIар ЦIада буго
Цо нухалъ ГIандисес гьикъана дида киса мун бихьинчийилан
Дица абуна Ц Iадаса вугилан
ЦIадаса вукIана ХIамзат
Мун Ц Iадасайищ рохъдолъайищ вугевали лъазе дурго кучIдул цIале ян абуна гIандисес цIодорго дир гьунар гIеялда щаклъарав чияс гIадин
Бице гьунар Ц Iадасайищ дун яги рохъдолъайищ
Ц Iад къотIарабго буртина ретIуневищ дун вугев оц бикъарабго къоно балевищ дун вугев
Г Iенеккуларезе хабар бицуневи o рачIунарел гьалбал ахIулевищ
Хъвалищ дица гьаб тIехь
ХъвачIого вукIине кIолеб батани хъваге
ян абун ана гьунар
ХутIана дирго хиялалгун ракIалде щвеялгун дир гьудулзабигун тушбабигун дир лъималгун умумалгун улкагун дунялгун рагIарабгун бихьарабгун
Унтарасда зигардичIого вохарасда велъичIого вукIине кIолареб гIадин кIоларо дида гьаб тIехь хъвачIого вукIине
Хъваян ахIулеб буго диде дир нусабго асаралъ дир азарго бухIиялъ
ГьитIинго бакараб цIа цIакъ бокьулаан дне
Къаси гIухьби руссараб сверуда сапаразда гIорул рагIалда кьурул ракьанда рокъоб инсул гъастIа хасел чIун сордоялъ мугIрузул сиязда ракарал цIаяз гьанжеги гьабулеб хIикматаб асарI Дилъ бугеб батани дир цIа бухIулеб буго батизе ккола щиб дица гьабилеб гьаб цIа ц Iунизе гвангъизе сунгутIизе
Щиб дица гьабилеб гьаб тIехь хъвазе дилъ гьунар батичIони
Гьеб щулалъизе лълъадаризе дир меседил ччугIида щиб гьарилеб
Щиб балагьилеб щиб хъамилеб щиб босилеб сундаса цIунилеб
179 Инсуца абулаан
Цояв вачIана инсухъе Дир гьунар буго кечI рекъезабизе амма гьелъие щиб къваригIунебали дида лъаларо
Инсуца абуна Чагъана рекъезабизе лъараб гIоларо хъвазеги лъазе ккола
Хур батараб гIоларо бекьизеги бегизеги лъазе ккола
ХIАЛТIИ ХЪВАДАРУХЪАНАСУЛ ЗАХ IМАТ ГЬУНАРАЛЪУЛ БЕТIЕРГИ КВЕРГИ Дун чIегIерав неграв дирго кучIдузул Гьез бухIараб бакъукь хIалтIизабула Гьез хасалил сардилъ ворчIизавула Гьезие гьабураб хъулухъ гIоларо РахIат гьечIев рикши дица хвезегIам Хадуб цIалеб бугеб гьаб гъокоялд Пикрабазул тупал бакIлъулел руго Асаразул цIайи цIикIкIунеб буго
Дица росдал годекIаниб ккараб кутакаб асар дие гьабураб гьаб лъугьабахъиналъул цо поэмаялъулъги бицун букIана
Гьанже гьанибги бицинчIого гIолеб гьечIо
Жеги лъидаго лъаларев росулъа арав ХIамзатил вас Расул ХIамзатовги лъугьун лъадиги ячун 910 кочIол тIехьги печаталде бахъун гьелъул цоялъухъ цебе Сталинил бук Iараб гьанже Пачалихъалъулабин абулеб премияги босун Москваялъул литинститутги лъугIун вилълъана инсул росулъе щвезе шагьаралдаса
Лъабгоункъо къоялъ тирана гьитIинаб мехалъ тирарабщинаб дандчIвана дирго цересел соналгун сонисел къоялгун
Ц Iада росдал их 180 кIичIарал кьураби
ГьитIинаб мехалъ гIадин магъилъ тирана
Амма доб мехалъ гIадин кьурабалъе харизе парсахъе вахине гьанже бажарулеб гьечIо
Америкаялда Фордил заводалда къватIире риччалел машинабазул хIалбихьулеб гохI буго
Дида гьеб бихьана
Гьединабго гохI бугин ккола дида кочIохъанаси живго вижараб росуги
Магъилъ битIун чIарадулеб заман букIана
ЧIахIиял магьалги мугъалда раччун рачIунел руччаби цо санда свак чучизе гIодор лъалхъун рукIана дун гьезухъе гIагарлъаравго
Дун вихьун лъаларо вихьичIого лъаларо свакарал гьазда гьоркьоб дир бицен ккана ва дида гьезул гаргар рагIана
ЧIарал кванц Iиялъ надалдаса гIетIги бацIунаго цо свакарай гIаданалъ абулеб буго Гьанже бищун щиб бокьилаян гьикъани гъарилаан дица цо Расулил гIадаб талихIаб ракI
Расулил батIаго нисулищ гьеб ракI бугеб
ян абуна цо дир гIагарай чIужуялъ
БукIаниги хур чIаразе дос кколаро чIар тIамизе досда тIадаб гьечIо тIорщел бакIаризе колхозалъул цIумуралъ дов ахIуларо захIматкъо щиб жояли щибго досда лъаларо
Дингир Дангарчуги ДангарДингурчуги хъван хъат цIураб гIарацги босун досие бугеб щиб ургъел
Досул ракI анищ дие
Огь цIакъ рах Iат гьечIеб ракI рахIатабин ккун гьарулеб буго магIарулалъ жиндиего
Амма дица кин гьелда бицинеб дирго захIматалъул
Дица къо бихьун хъванагIан гьелъие цIализе бигьаяб дица бигьаго хъванагIан гьелъие цIализе захIматаб кочIол
Бачунесеги рекIарасеги кIиясего рахIат цадахъ къанагIат букIуна
Цоясе рахIат цоясе захIмат
Пашманал пикрабигун вуссана дун магъилъа росулъе
181 Росдал годекIаниб ганчIал хинлъизарулел харбида рукIана цIигьулдерил жамагIаталъул цоцоял
Дун саламги кьун щвана гьезухъе ва гьелгун гIодов чIана
Хабар букIана хурхералъул гъутан мегIералъул унтаралщокъазул хIакъалъулъ
Доб къоялъ бачIараб газеталда дир кучIдул рукIана
Гьезулги ккана бицен газетазда рукIарал цогидал харбазда гьоркьоб
ЧотIахъанасе жиндирго чу беццизе бокьулеб гIадин реццалде хьулгун вукIана дун
Амма херав чияс абуна Эменги кечI хъвалев васги кечI хъвалев
Кида мун хIалтIизегIаги лъугьинев Расул
КечI буго дир хIалтIи
ХIалтIи кечI батани щиб жо кеп
ЗахIмат бакъналъ батани щиб жо рахIат
КечIни хIанчIазги ахIула бакъан лъаразги бачуна
Йохъ хIанчIи кочIохъаби гуро
КечI кеп гуро рахIат гуро рахIат гьечIеб хIалтIи буго
Дуе хур гIадин буго дие кагъат
Дуе мугь гIадин буго дие хIарп дуе тIор гIадин буго дие тIехь
БукIаниги дихъе хур бачIунаро хуриве дун ине ккола
КечI абуни духъе жибго бачIуна
Щибаб кечI тIаде вачIунев гьобол гIадин букIуна
Хур абуни даимаб г Iумру буго
КечIги гIумру буго ян абуна дица
КечI гьунаралъул иш батила
Гьунар кIудияс бигьаго гьабулеб гьунар гьитIинас захIматго гьабулеб
Йохъ гьунар гьитIинав гьелъухъ балагьула бигьаяб ишалъухъ гIадин
Гьунар кIудияв гьелъухъ кIудияб хIалтIиялъухъ гIадин балагьула
АхIулебщинаб жо кечI гуро бицунебщинаб жо хабар гуро
Гьедин батани бицеха кин мун хIалтIулев
абун гьикъана херав хурухъанас
182 Дица байбихьулеб букIана бицине амма бицун бажаричIо
ГодекIаниб хераз гьеб къоялъ дун къезавуна
ЦIакъ захIматаб жо буго кечI гьабулеб куцалъул хIакъалъулъ бицине
Гьаб хабар ккаралдаса ана анцIгоялдаса цIик IкIун сон
Амма гьанжеги захIмалъула дие дирго хIалтIул бицине кив дун хIалтIулев кида дун хIалтIулев кин дун хIалтIулев кигIан дун хIалтIулев сундухъ лъие дун хIалтIулев
ЦIакъ киналго хIалтIухъабазда релълъараб ва цонигиялда релъимчIеб хIалтIи буго дир
Цоцо мехалда ккола дун гурин гьав дие гIоло доги батIиял ругин хIалтIулел
Цин ккола киналго хIалхьуда ругин цо дун вугин хIалтIулев киназулго ургъея дица баччун бугин
ХIанчIазе щиб эбелалъ малълъараб кечIги ах Iун ургъел гьечIого рукIуна
Лъаразе щиб лъеберазарго соназ цохIо бакъан бачунел руго
Дун вачIун вуго дунялалде цодагьал соназ
г Iемерал соназе сарин хъвазе
Дун дун вугин дов гурин гIенеккеян абизе
Бигьаяб букIун батиларо тIоцебе хур бекьулесе
Бигьаяб букIун батиларо дунялалда бищун цебе кечI хъвалесеги
Азаргояс хур бекьун хадусала хур бекьизе бигьалъула
Азаргояс кечI хъван хадусала цIияб хъвазе захIмалъула
Ц Iияб махщел тIадеялдаса тIаде ругьунлъанагIан бигьалъун уна
Гьаб махщел тIадеялдаса тIаде захIмалъула
Огь росдал хурухъан
Дир хIалтIиги дуралда релълъараб буго
Балагьуге мун дихъ гьедин
Дуца магъил гIадин халатал сардаз дицаги хиял гьабулеб дирго кочIол магъил Дуца хьазе хьон бищулеб гIадин рищула дицаги рагIаби
Дицаги бекьула бегула
ТIоцебесеб гIурччинлъи баккарабго дунги мунго гIадин вохула
Дицаги чIарала гьоркьоса тIин бетIула сурсур батIа гьабула
Огь рагIабазул сурсур гьеб бищизе бакIаризе букIунеб захIматI ГьурицIералдаса дицаги цIунизе ккола дирго тIорщел
Дица цо къоялъе цо соналъе гурелъул нуснус соназелъидал хъвалеб бугеб
Дир хур кваналелги руго квешал чIахIиял гIунхрул
Дунги мунго гIадин 183 гьелгун вагъизе ккола
Дир гIунхрул дуралдаса сихIиралги хIалихьаталги руго
Цо рукIкIенцин гьунареб ГьитIинаб картIинисан Гьури бачIуна рукъой Ганщил бетIер гIанасеб
Гьелъ бикъула рукъоса Гьениб батараб хинлъи
Хола кечIалъул рахIаг Цо чIимигIаб рагIиялъ
ТIорщел бижараб мехалъ дица гьеб халкъалъул боцIи бац Iадго данде гьабизе ккола гулал гьарун харчIал гьарун киналго магIарулазеги кинабго дунялалъеги кьезе ккола
РакIалда буго гьитIинго дида инсуца гул къазе малълъулеб букIараб куц
Накабиги чIван тIаде къулун бугеб къуваталти гул къалев дун вихьарабго инсуца абуна Гьеб гул гъанкъизе гурин дуца Расул
Гьанжеги гул къалев вугев гIадин вукIана цоязда хадур цоял гьарун кочIол муя хъал хъвалеб мехалъ
Цо цIакъго кIичIкIичIизе накъищ гьабун мухъ хъвазе лъугьарабго дида ккола инсул гьаракь рагIулеб бугин Гьеб гул гъанкъулебцин гьечIищ дуца Расул
ТIадегIанаб махщел хIажатаб хIалтIи буго дир
Дица бижизабураб кочIол хIалухъин кигIан кваниги тIагIине бегьуларо
Гьелъул тIагIам тIадеялдаса тIаде гьуинлъизе кколеб букIуна Огь хурухъан дуца ихдал бекьула хаслихъе бакIарула
Дир тIубараб лъагIелалъ рекьиги бегиги бакIариги цадахъ букIуна Дидаги ккола цоцо дун Целина гIадин вугин
Цоцо сон букIуна дир рохалилаб хур цIун бачIунеб
Хадуб кIиголъабго соналъ щибго баккуларо
Хъвала бихъула хъвала бухIула
184 Переводазде вуссуна
Чед гьебгьаб Канадаялдаса босула
Амма дун химизациялъги хвасар гьавуларо гьунаралъ тани
Анщинахъе нух битIулебани рохалил цIун букIинаан дунял бекьанщинахъе хур бачIунебани чадикълъи лъалароан гIаламалда хъванщинахъе кечI лъугьунебани кочIол цIелаан цIер гIадин улкаби
ЗахIматаб жо буго кечI
Гьеб захIмат релълъуна дур захIматалдаги заводалъул хIалтIухъан
Дирги руго дурго гIадал цехал
Сырье хIадурлъулеб бищулеб къачIалеб къватIибе биччалеб ва гь
Дун щвана Дагъистаналъул Грузиялъул Армениялъул Болгариялъул чогърол коньяказул заводазде Москвалъулги Плозеналъулги пивоялъул заводазде
Чагъирги коньякги пивоги гIадин гьабула кечIги хабарги
Гьелъулги руго махщалил балъголъаби
Цин хIадурлъула цин беччизе тола хадуб богIолъан цIолболъан чагьирги пивоги бахъулеб гIадин яги рахьдалъан хIан нах бахъулеб гIадин рахъула рагIабазул салул гохIалъан сариназул маржанал меседил якъутал
Подвалалъуб мех бараб чагъир гIадин тIагIамаб букIуна рекIелъ гIемераб мехалъ гьалдараб рагIи
Гьелъ батизе бегьула лълъарги кечIги кидаго цадахъ букIунеб
Гьаб дир хъатикь хъвалхьараб ХъахIил зодил моцI гьечIо
Дида кодоб буго лълъар БилбагIараб чогърол цIун
Дица гьаб кIалдиб хъвани Гьалъ дир кIутIби релъуна Гьаб цIорораб лъеца черх ЦIаялъ гIадин хинлъула
Гьалъул махIги гьаракьги Кьерги дие хирияб Дир хъвалел кучIдузулгун ГIагарлъи буго гьалъул
185 Щибилалъ гьаб гIадинан ГIумруялъ кьола сарин Дица кочIол тIехь гIадин Кодоб ккола цIураб лълъар
Амма гьадинги ккола Цоцо нахъегIанал даранчагIаца Чагъир бичулелъул гъорлъе лъим тIола
Дун Хунзахъ вукIараб мехалъ ракIалда буго Буйнакскиялдаеа гIурус нух чIван рачIунел чогърол бочкабазул цIурал машинабахъ балагьун рукIунаан
Бочкаби тIаде щваралго тукадул кIалтIе цIамутIе гIи гIадин тIаделъулаан гIолохъаби Бочкаялъул цIинуги бахъун хъабаязда жанибе чагъирги тIун гьеб гьекъараб мехалъ цо нухалъ гуро чогърол бакIалда чагъирги гуреб лъимги гуреб тIагIам батун тукенчиясда бадибе гьеб тIезегIан ццин бахъунеб букIараб Чагъирищ гьаб бугеб гьекъе магIарзухъан бачIагийин дуда гьаб ан абулаан нижеца
Дирги гIайиб гьечIо бачIараб куцалъ кьуна ян абулаан тукенчияс
Ниж кIанцIулаан шоферасухъе
Дир гIайиб щиб
Складалдаса дихъе гьедин кьуна дица гьанибе баччана
ГIайибиял ралагьани ратизе цIакъго регIарал гIадамал къваригIун рукIана
Гьединаздасан цояв нижеда ватана
Гьес бицана складчияс машинаялда лъолеб мехалъ бащадаб лъимги тIун лъолеб буго бочка гьаб гьекъаниги росдал гIадамазе гIунги тIокI бугилан
Хадуб шоферзабаз шишиликI мегIер бахунеб мехалъ квачарал чагIаз рагьун гьекъолеб буго цо чанго рагI чогърол
Гьелъул бакI хисулеб буго мугIрул цIорораб лъеца
Гьединаб лъалхъиги хисбасги Хунзахъе щвезегIан шоферзабазул цо нухалъ гуро кколеб бугеб
Цинги тукенчагIиги нужеда 186 лъаларищ
Гьездаса нахъе ккун чIелищ
Жинцаго гьекъолеб хутIун цогиялъул химиялъул лабораториязда хIалбихьи гьабулеб буго
Гьедин букIуна цоцо кечIги кечI лъалареб лъим лъалареб
Гьеб букIуна гIедегIарал кIухIалал хъвадарухъабазул
Амма гIедегIарал лъарал ралъдалъе кидаго щоларо
КIухIалав ХIажи хIежалдеги щоларо
КечIалъ абула жиндие сабруги свак гьечIеб хIалтIиги цохIо чода рекIарав васги ясги гIадин цадахъ рукIине хIажатаб бугин
Гьал дир лалаби гIадин гъункун рукIине кколин абула АбутIалибица гьелги пулаго
Дун жеги росдал школалда цIалулев вукIана
Рукъалдаса къватIал тIаса рищулаан дица
Дарсал гьаризеги пиираби къалмикье рачинеги дне сабру гIолароан гIемераб мехалъ столалда нахъа гIодов вукIине
Гьеб гIамалалъ гьанжеги дун рехун течIо
Цо нухалъ дунги хъвадарулев тун эмен къватIиве ана
Гъов ун вахъун вукIинчIо дунги нахъе вилъана
Дун вихьаравго хуриса магьги цIун ячIуней эбелалде инсуца ахIана Гьеб гIарщ дихъе босе
ан гьикъана эбелалъ
Гьав Расул столалда нахъа вухьине
Гурони гьасул гьас хьул гьабулев вас лъугьине гьечIо
Дунги бакIида вухьун гьас цин ботIрода цинги цебе лъураб кагътида килищги хъван абуна Гьаниб бугеб гьалде босизе гIодов вукIинеги лъазе ккола
Гьеб бигьаяб иш гуро
Амма бигьаяб бугин лъица абураб лъикIал асарал хъвазе
Хъвадарухъабаз жалго жидецаго столалда нахъа рухьине ккола я гIарщица я кварица
Кверал хIалтIулареб мехалъ ботIрол пикру гьобо буго тирулеб гIатI ххине бажарулареб
Шангерейги васги Хунзахъ вукIана Шангерей абурав лъикIаб ресалъул росулъ рикIкIунев чи
Гьесул вукIана цохIого цо вугев гогьдарарав гIоркьмахIав вас
Инсуе бокьун букIана вас росдал 187 цогиял гIадин хIалтIизе хIадурараб чIамун гьабураб ретIун гьаваялдасан свердичIого вукIнне
Амма эбелалъ гIагарлъиялъ цояс чу кьун цояс чухъа гьабун нахъияз гIарац кьун гIун вачIунев вукIана дадил гIоркьал гIадин къвалакь квер чIварав чIухIухъан
Цо заманалда захIматаб куцалда унтана Шангерей
Щиб дару гьабуниги гьечIо батулеб сабаб
Гьев сверун ккуна гIагарлъиялъ божараца
Щибдай гьабилеб мун лъикIлъизе
Дун лъикIлъулеб куц дида лъалаан амма нужеца гьеб биччазе гьечIо
Цо нухалъ дир васас живго хIалтIун жиндирго жигаралъ живго бетIергьанаб лъабго гъуруш ма дадаян дихъе кьуни дир чорхол гьакил киналго малърал регъезе рукIана
Гьоркьоб цо анкь ана
Инсухъе вачIана вас босун анцIго гъурушгун ЗагIиве ун гIурулъа цIул бахъун щварал мугьал ругилан
Шангерей балагьана васасухъ цинги гIарцухъ
Хадуб циндаго босун гьеб цIадабе рехана
Вас хъатица кIал чIвараб гIадин хутIана
ХIакъикъаталда гьеб гIарац цо имгIалас кьун букIана гьасие гIурулъа цIул бахъун щванин абеян
Гьоркьоб кIиго анкь ана
Инсухъе вачIана вас босун щуго гъурушгун
Киве щварав щиб бихьараб
Гъунибе нух бахъизе хIалтIизе ун вукIана ян васас ГьоцIалъа инсул гьоболас кьураб щуго гъуруш цебе ккуна
Вас дир бадиве валагье
Валагьарав васасул берал тIеркIезе лъугьана
Гьереси янги абун инсуца щуго гъуруш щуйихъе бихъана
Вас нахъе ана
Гьоркьоб лъабгоункъо анкь ана
Щвана кверда пинкьалгун гьумер бакъуца чIегIерлъарав вас инсухъе
Кьуна гъесухъе лъабго гъуруш
188 Инсуца гьеб балагьичIого бакьулъаги бихъун цIадабе рехулеб букIана
Васас гьебсагIат гьеб нахъе босана седана цинги абуна Дада дуца цIадабе рехизе гуро гьаб дица Петровскиялъул казармабиги чурун чуязул бокьалги рахъун балагьараб
ХIамил тIенкелалда гъоркьги лъун гьаб тIалъиялде босараб
Гьаб дир лъабабго гъуруш
Гьелеха дир вас ан абуна Шангерейица
Гьединха балагьулеб дицаги ян абун эмен тIаде вахъана
Гьединго рукIуна кучIдул асарал жинцаго ургъарал жинцаго хъварал живго хIалтIун гьарурал
Бищун цебе нухде рехун батараб рагIиги пикруги гьеб жеги кечI гуро
Казаб абулеб дарман РагIула устарзабахъ
Меседалъул бацIалъи Гьеб хъван лъалеб рагIула
Казаб абулеб дарман Буго халкъалъул рекIелъ Цо гьерсилаб мухъ ккани КочIолъ гьезда гьеб лъала
ЧчугIа бокьани ралъдалъе лъугьине ккола чан бокьани рохьове лъугьине ккола
Гьороде бадибе боржуна цIум чвахиялде данде уна сахаб ччугIа
Гьаб инсуца бицараб гIадаб хабар цо АбутIалибицаги бицун букIана дие
Гьале гьеб ГIорцIмада гьагьалги лъун магIарухъе щегI бичизе унел балхъалисезда цо кьурул сверуда цо кьерилал данде чIван руго
189 Инел руго гьал хъуби ричизе
Цо гIабаси гьитIинаб хъабихъ цо шагьи кIудияб хъабихъ
КIудияб цо кIудкяб махщел гьечIого гьабун батана гьитIинаб муцIи цIунтIулеб берцинаб буго
ГIанчIал кьерилаз кьабгIун босун квергун балхъалисезулгун даран гьабуна
Гьагьазда жаниса 1015 хъаба босана
Дармидаса рохун хутIаги ян гьаздаги абун разиял балхъалисел сухъмахъ чIван эхеде ана
Кьурул тIаралъиялде тIаде щваралго нахъ балагьарал гьазул цоясда бихьана мугIрул гIолохъаби гIужие жидеего росарал хъубиги гъун гьезда ганчIал речIчIулел руго
Рортун ана балхъалисел рахъун хунжрулгун цциддлъ
Нужеца гьабулеб щиб гьагал гIабдалзаби
Гьагьазул тIиналдаса росун кьун рукIана нижеца хъуби нуж сахал чагIиян ккун бищун къиматал хъуби гьагьазул тIинда лъолеб гIадат буго
Нужецайин абуни гьабулеб щиб
Нижеца гьал кьун гIарацгун росана
Нижеца гьазда бокьараб гьабила
Хъуби нужер рукIаниги махщалил бетIергьаби ниж руго
Гьелда тIад ниж къо бихьун хIалтIана
ХIатI бахъана бекIкIана бухIана
ЯхI гьечIел гIолохъаби
Нижеда ккун букIана гьазул берцинлъиялъ нужее рохел гьабилин
Гьазда жанисан нужеца гьоболасе чIагIаги нухлуласе иццул лъимги кьелин
Гьанир нужеца берцинал тIугьдул лъелин
Нужецайин абуни ганчIал речIчIун хIалихьатал лъималаз тIохда хIанчIи гIадин чIвалел руго
Жидерго хутIарал хъубиги ракIарун ракI бакъварал балхъалисел росулъе нахъ руссун руго
Балхъалисезул хIалтIул къимат лъалезда лъикI бичIчIулеб батила баян гьабичIониги ян лъугIизабуна АбутIалибица
190 Гьанже цо дирго пикруги бицинин
Гьеб бачIана дихъе рикIкIадаб Япониялда ралъдахъе лъугьунел ясал рихьигун
Дида бицана гьел ралъдал океаналъул тIиналде унин гьениса ччугIил гIундул ралагьизе рищизе
Хадуб ччугIил гIундул рагьаралго гьезда батула нусгоялда гьоркьоб цо гьули маргъал
Гьебги тIубараб батуларо
Азаргоялда гьоркьоб батула унгоунгояб
КигIан гIемерал ччугIил гIундулха ралъдал тIиндаса росизе кколел гьули маргъалазул цо цIал гьабизе
Гьединаб захIмат кьезе ккола кочIол маржанал гьаризеги
Лъугьабахъинал рагIаби ччугIил гIундул гIадин руго
Рате гьенир гьули маргъалал
Гьелъие къваригIуна кубачиязул сабру
Дир берда бихьана Кубачи росулъ Кинан устарзаби хIалтIулелали ЦIороберазда тIад цIороберал ран ЦIодорго бегIерго рикIарулеб куц
Щибаб накъищ ишан гьез къачIалеб куц Щибаб кьергIаламат гьез гьабулеб куц
Кинаб кIудияб яхI бергьараб сабру Огь букIине кколеб гьал гIадамазул
Цо гьитIинаб накъищ мекъи кканани Гьаз жидер канлъи кьун гьабураб хIалтIи БетIер унтизегIан квер цIунизегIан Гьабула цIидасан свак кIвахI гьечIого
Бокьилаан сабру кубачиязул КучIдул хъвалеб мехалъ дилъго букIине Щибаб накъищ гIадин рагIи къачIазе КъваригIани нусцIул цIидасан хъвазе
Гьелда банин магIарулаз абулеб ГIужде щвечIого яс росасе кьоге
191 ХIурулъе щвечIого хьитал рахъуге
Рохьоб чан букIаго цIеда хьаг лъоге
Абуралда дир чIужуян абуге
Абурасе гуро йикIуней яс ячарасейин
Бихьарасе гуро чIегIераб цер букIунеб
Церги ккун гьелдасан цIоко бахъарасе букIуна
Бицинарилан вукIана бицинчIого чIезе кIолеб гьечIо
Дирго ккараб бицинин
ЦIину лъеда бихьани цIорораб гIурулъги чвердезе тIадабилан абулелъул
КIал рагьанищ къвачIа чIехье
Гьаб дица хъзалеб тIехь цебего лъугIизе букIана цо гьадинаб тохаб иш ккечIебани
Дир гIадат букIуна хъвалеб тIехь кидаго цадахъ босулеб цониги санагIатаб заманалъ гьебгун гарачIваризе
Гьедин гьаб дир тIехьалъги цо нилъер улкага анцIго чиярабги тирана
Гьабги добги бахана добаб рахъги сверана
Цо нухалъ дун Брюсселалдасаги вуссун дирго башдаб ригь араб ругьунаб Москва гостиницаялда рештIана
Нахъисеб къоялъ дун вуссине кколев вукIана Дагъистаналде
Цоял руссанищан абизе цоял нух битIагиян абизе цоял гьадинго дихъе щвезе щибго гIилла гъечIониги цо ахIарав щуго ахIичIел гьудулзаби дир номералда данделъана
Цо бицана цо гьекъана цоги бицана цоги гьекъана
Цояв какана гьекъана цогияв веццана гьекъана
Гьедин ана сагIаталда хадуб сагIат гьоболасда хадув гьобол кIкIуйда босараб дир номералдаса
Дун лъабго жоялъ хъахIлъизавуна ян абула АбутIалибица
ТIоцебесеб ахIарал киналго гьалбалги рачIун цо гьобол кватIун киналго гьесухъ ралагьун чIун хутIун
Цоги цебе кинабго квенги лъун гIаракъи босизе витIарав вас вачIунарого гьесда бахъараб цциналъ
Лъабабилеб ахирисеб кванан гьекъон киналго гьалбалги ун тIубараб сордоялъ вуцIц IухIун чIарав цояв я гIодов чIечIого я къватIиве 192 инчIого рукъалъул кIалтIа тIубараб сагIаталъ цого хабар жиндирго хIакъалъулъ бицине лъугьараб мехалъ диего вегизе бокьаниги намус цIунун уян лъикIин дун кIалъазе ккараб мехалъ
Дир гьалбадерида гьоркьовги цо гъединав ватана
Москва гостиницаялъул микьабилеб т Iалаялда
ГIумруялда жаниб тIоцебесеб нухалда мехтарав гьесул хъалиян чIамулаго бицунеб чIамучIаб хабар дагьаб чIикIунеб букIана чIарадисез абухъего
Гьес цин дун веццана дица гьелдаса инкар гьабичIо
Хадув гьес живго веццана
Дица уян абуна
Хадуб жиндирго чIужу еццана
Дун гIенеккун чIана
Далаялдаса хадуб дулай букIунеб гIадин гьелда къокълъунги чIечIо
Хадуб дун какана чIужу какана живго какизе заман щварабго радал вачIинила живиланги абун кIанцIун тIадеги вахъун ана
ан угьана дица гьоболасул берцинаб мугъ цодагьаб рикIкIалъарабго
Амма балагь хадуб букIун буго
Гьелъ дида ракIалдещвезабуна жиб кIочараб бихьугеги ян гирун унеб бетIералъ тIамураб кици
Гьоболги ун дун гьебсагIат нуцIаги рахан хантIан бусалъе лъугьана
Ц Iад балеб мехалъ буртинаялда гъорлъ гIадин кутакаб макьида къижана
Дидаго лъаларо кин ворчIаряв кверал ратана дир берал кIвекIулел
Валагьана щибго бихьуларо
Буго кIкIуйтIа босун рукъ
Цойги валагьана буго нуцIил кIалтIа унгоунголъун рекIун цIа
Дида ЦIада корохъ вугилан ккана нахъеги магIарда гIолохъабаз шашликIалъе бакун бугин цIаян ккана
Вортана бухIун лъугIулеб буго дир чемодан чиярги нилъерги улкаби сверараб сапаралда анцIанцI хIамалас босараб нуснус таможнияз рагьараб чангичанги поездаз самолетаз баччараб дир божаралги гьудулзабиги дида цадахъ балагьун чIараб
Дица гьеб тIадги хурхун хантIан ванаялъубе рехана
РекIараб цIа бакIбакIазде щвелалде свинабизе жигар бахъана
Ц Iадуца дирго кверал рухIана гьуждулги пулхана гьумерги чIурхIана
Гьеб гIечIого чемодан тIад лъураб бакIида гъоркь букIараб тIансаги батана цIадул мацIаз картIахинабун
Дун телефонги босун ахIдана дежурнаялде 193 Дун вухIулев вуго
Гьелда ккана дун жиндихъго вухIулев вугин
Гьелъ жаваб кьуна Кьижа гIела Расул
ХIакъикъаталдаги вухIулеб мехалъ божуларел вухIулебго гьечIого гьадинго абулеб мехалъ божулел гIажаибал чагIи руго гьал руччаби
Августалъул сардил хъахIлъи лъалеб гIужалъ кIигониги сагIаталъ вагъана дун данде белъанхъулеб заралияб цIагун
Амма свана цIаялъ гьабулебги гьабун дида тIад тIубараб бергьенлъиги босун
Гьоболасул хъалиядул рачIалъ дида гъун тараб кIудияб рачI
БухIана гьелъ кинабго чемодан гвардал костюмал Брюсселалдасайилан абун Москвалъул даранчагIазухъа росарал гьел гьал сайигъатал
АнцIго бутIа тIокIаб кьезе ккана тIансаялъул бутIаялдаса тIансаялда гьабураб цо картIихъ
Цогицоги жалги рухIана дида ракIалда гьечIо
Гьел хъван руго доб мехалъ дида тIад гьабураб гьвел цIокогIан кIудияб акталда
Унтун вегизе ккарав дунгоги хъизаналде кIалъазе ккана кIудияб къваригIелалъ Москвалда хутIулев вугин
Кинал къваригIелал ругелали ургъун рахъун рукIинчIого дица хъизаналда нахъа бицинилан абуна
ПалхIасил кинабго мекъи ккана
Амма бищун захIматаб гьел захIмалъабазда гъорлъ дие цо букIана
Гьелъ цогидал кIоченарулел рукIана чемоданалъул тIинда букIана кIинусгоялде гIагарун тIамач кIиго хаселалъ дица хъвараб гьаб тIехьалъул
Гьеб кинабго бухIана цо хIарп хутIичIого
Хвараб гIакдал рахь гьоцIо букIанин кколелъул гуро камураб чахъдал квас меседлъун бихьун гуро дир ракIалъе захIмалъана дирго захIмат
Хасалил сардал саназул пикраби
Кин гьезде дун вуссинев
Кин гьединаб цоги дица хъвалеб
Кин букIараб куцалъ гьеб хвасар гьабилеб
Дун бецун бахъараб хур гIадин вуго Дун хуриб хутIараб гул гIадин вуго
194 Гьедин жаниса чед бортараб таргьаялда релълъана дун
Щибаб бухIараб хIарп гьули маргъаллъун бихьулеб букIана ди да
Щибаб мухъ курхьенлъун кенчIолеб букIана дир берзукь
Дида лъала чемоданалъуб букIарабщиналъул багьа
Амма щиб кьуниги лъица кьелеб дие дир тIехь
КIиго соналъ ракI унтун гьелде тIаде вуссинчIо дун
Гьанже хъвалеб буго
БукIахъе гьабизе гьеб бажарулеб гьечIо дихъа
Абула кечI лъималдаса цIунейин цIа бугин гьелъул къуватин
Дицаги гьарила гьеб лъедаса цIунеян амма гьаб гостиницаялда бихьараб цIаялдаги дандчIвагеян
Гьабураб хIалтIи хIурулъ ингIан захIматаб жо гьечIо
Гьелда бан цо АбутIалибил рукъ бикъиялъулги бицинин къокъго
Лъица кинали бицун щай шагьаралда АбутIалибил рукъ гьевги лъадиги лъималги гьечIеб мехалъ гьор гIадин чIобого гьабун батана цо нухалъ
Добе чIван хъирщадана лъади хъвагIан руго гъансал чемоданал
Кьер босана гIолохъанай ясалъул босанщинаб къайиялда буго пуртIи бахъинабун
Гьедин хъизан къваридаб мехалъ АбутIалиб цояб рокъоб зурма пузе лъугьун вуго щибго ккечеб гIадин
Йортун гьасде ягъун йиго чIужу Ясалъул меседил сагIат бикъун буго кIилкIал ун руго баргъич гьечIо
Рукъ бикъараб мехалъ мун зурма пулев прокурорасдеги милициясдеги вортичIого
Дир кучIдузул киналго тIанчал квер хъвачIого рукIарал бакIалда руго
Лак мацIалда хъварал дур кучIдул кутакалда къваригIун ратила шагьаралъул цIогьазе
Лъади гьанже чуялги куйдулги гуро рикъулел кучIдул рикъиялде руссун руго цIогьал
Дир лъагIалил хIалтIи бикъичIого хвечIого хутIана
ХутIараб кинабго рукIалиде ккезе бегьула
Перелоги буго лалабиги руго бищунго захIмат бихьун гьарурал асаралги руго ян АбутIалиб цIидасан зурма пузе лъугьана
195 АбутIалибица абуна Дун гьитIинго бачавехьлъун хIалтIана хIатIана гIицIго хьитазул устарасул хадувчилъун вукIана
Дун гIемерал соназ пахьул къебед вукIана Дица зурмихъанлъи гьабуна анцIанцI пиша хисана
Киназдаго гьоркьоб бищун захIматаб батана кучIдул гьари
Инсуца абуна КучIдул хъвазеги бигьа гьечIел хъвачIого тезеги кIоларел кIиябго гъежда раччарал хунжал руго
Дица абила Гьаб хIалтIуе лъугIел гьечIо гьаб нухалъе я ахир я нахъ руссин гьечIо
Эффенди Капиевас бицана Сулейман Стальский тахидаги вегун хIанчIазул бакънахъги рахъниб кьурдулеб лъарахъги гIенеккун вукIана
Гьеб мехалъ гьесул Айна тIохдасан ахIтIана Сулейман квен лъугIун цебе лъун буго вачIа
Сулейманица жаваб кьечIо
Гьоркьоб заман арабго нахъеги ахIулеб рагIана Сулейман квен ц Iоролеб буго гIедегIел гьабе
Сулейманица жаваб кьечIо
Хадуб лъади квенги босун ахикье гьасда аскIое ячIана радалалдаса дуца кIалдиб жо лъечIин кванаян
Сулейман вахъун семана жив хIалтIулев вугин лазат бахъи гьабугейин
Гьеб къоялъ Сулейманица цIияб кечI лъугIизабуна
Вегун вугеб мехалъги хIалтIулев вукIуна поэт
Гьеб хабаралъ кантIизавунищали дица гьаб кечI хъвана Поэт лъадиялде кечI хъвалев вуго
Мун гьечIого дида чIезе кIоларин Мун йихьичIеб сагIат дир гIумруялъул ГIадада араблъун жинца рикIкIунин
Поэтас гьединан кечI хъвалеб мехалъ Йохун лъади гьасде аскIой ячIуна
Поэт ццидахуна нахъе тIагIаян Дий квалквал гьабуге кечI хъвазейилан
196 МахIмудил хIакъалъулъ инсуца бицана Сордо бащалъизегIан жамагIаталъе кучIдулги ахIун МахIмудица абуна гьанже жив вегизе инин
Гьоболас гьев вегулеб рукъ къачIана
Гьесие какие жо тIамуна тIарсги гулгунги цебе лъуна
Рогьалил как ахIараб мехалъ МахIмуд цосина ворчIичIого хутIиладаян гьобол гьесухъе вилълъана
МахIмуд какижоялдаги вегун рокьул кечI хъвалев ватана Дунял гIаламалъе алжанал кьолев Алжан дуего те дой яс дие кье
МахIмуд как базе заман щун буго ян абуна гьоболас
Дир как гьаб буго ян абуна сордоялъ кьижичIев МахIмудица
Эмен битIун хIалтIулеб мехалъ тIаде вачIунев вукIана цо чIамучIав чи
БитIун татуялда кваналеб мехалъ цо кьогIаб жо кIалдибе ккараб гIадин кигIан бокьичIониги гьеб къулчIулев хутIулин абулаан гьесул харбихъ гIенеккарав инсуца
Инсухъе гьев витIулаан Гьимат абулев некIсияв гьудулас
Дица щиб зарал гьабун букIараб Гьиматие гьав чи дихъе витIизе
ян абулаан инсуца
Дидагоги гьединал чагIи рихьула дир лъугIичIел черновиказда квалквалел ругел гIадин
Гьеб цIакъ кел хвараб жо буго
Цин ккола хIатIазда заз къан бугин ялъуни тIеренаб рук IкIеналъ хIеренаб ракI чIечIого бикIулеб бугин
Цо гьанже заманалъул магIарул поэтас бицарабги бицинин
Дица гьев поэтасул цIар бицинаро щайгурелъул доле дованги абун гьесда тIад нуж релъанхъизе тIамизе бокьун гьечIо
Гьеб букIана рехсарав поэтас чIужу ячараб сордо
Бертин гьабуна гьалбал ана
Гьавги бахIарайги хутIана
Амма бахIарав бусалъе лъугьинчIого бахIарайги балагьун тун жиндирго хабар хъвазе гIодов чIун вуго
ЧIужуялъе кьолеб хIикматаб сордо гьас сариназда тIамун буго
197 ЧIужу ячараб сордоялъги хIалтIула цоцо гIакъилал гIабдалзаби
Амма гьедин дун хIалтIаравани гьаб тIехь цебего лъугIун букIинаан
Ясазда къвал базе щвани къалам кодоса бортуларев гьадингояв тухьули вуго гьев гьерсихъан вуго
Гьесул паида бук Iинаро кигIан хIалтIаниги
ХIалтIулъ къваригIуна ритIухълъи
К Iалдибе борта багIар гIечан гъотIода гъоркь вегун вуго цояв
Гьедин гIеч бортуларо
Гьедин асарги хъваларо
Кье дие х IалтIизе къуват гьеб хIалтIулъ ритIухълъи лебаллъи
Гьел гьеч Iони гьунаралъул ц Iа суна
ХЪВАДАРУХЪАНАСУЛ РИПУХЪЛЪИ ЛЕБАЛЛЪИ Цояв хвалчен рекIарав Цояв гIакълу рекIарав ВукIине кколин имам Къацандана наибал
Лъаларо щиб рекIарав ЛъикIав вукIунев имам Амма кочIое имам Кинабго рекIарав лъикI
МагIарулаз бицуна Цояб бох цIоро лаб цояб цIадулаб гьересиги гьединабго ритIухълъиги бутIрул рекун гIемерал гIасруаз цоцалъ къацандилел руго
Гьеб дагIбаялъе лъугIи гьечIо
Гьерсица абула ракьалда гIадамазе жиб хIажатабги пайдаябги бугин ритIухълъиялдаса
РитIухълъиялъ абула жиб хIажатаб бугин гьереси шайтIан бугин
Гьерсица абула жиб къуватаб бугин
РитIухълъиялъ абула жиб къуватаб бугин
Гьеб дагIбаялъулъ гьал кIиязулго щибалда жибго бергьарабин ккун ккараб хIасил босизе кIун гьечIо
Гьаз хIукму гьабун 198 буго жидерго дагIба дунялалъул гIадамазда цIехезе
Гьез абуралда разилъизе
Билълъун буго гьересиги ритIухълъиги росулъа росулъе шагьаралдаса шагьаралде
КигIанго рачI къокъаб букIаниги хIатIал тIеренаб букIаниги гьереси цебеса цебе бекерулеб букIун буго бецIаб сардидаги сухъмахъ нухдасанги нух гьечIел бакIалъанги
РитIухълъийин абуни битIараб нухдасан бетIер къуличIогоунеб букIун буго
Щун руго гьал гIемерал ханзабахъе къиралзабахъе диванчагIазухъе къадизабахъе цереселги гьанжеселги поэтазухъе даранчагIазухъе гьурмахъ балагьулехъеги хIатIахъ балагьулехъеги газетачагIахъеги гIалимзабахъеги
ГIемерисез гьерсил къулараб салам къабул гьабун буго ритIухълъиялъул бетIер къулулареб саламалдаса
Гьез гьерсида абун буго Бищун лъикIаб гьудул мун гьечIого чIаголъи гьабун нижехъа бажаризе букIинчIо бачIа ниж жалго тоге тани ниж хвезе руго нижее оцол багьаяб буго мун
РитIухълъиян абуни кинида бегизе а доба гуреб гьечIо мун
Гьел ритIухълъиялде ахIтIон руго дуца жидер бетIер унтизабулин мун рахIат гьечIеб хIалтIи бугин жалги тун нахъе айин
Ц Iакъго къанагIатаз гуреб къабул гьабун гьечIо ритIухълъи
Мун сабаблъун чанги къо бихьанин къварилъизе кканин мун сабаблъун чанги бахIарзалги кочIохъабиги хванин дудаса щибниги къваригIун гьечIин абун буго гьел къанагIатаз
Боххараб гьересиги пашманаб ритIухълъиги гьедин тирун руго дунялалда
Гьерсица абун буго Бихьулищ дун бергьана мун къуна дурго гъванщида хъапас базе гIодобе къуле
ГьетIараб дуе ритIухълъи къулиларо
Билълъа дида цадахъ
199 Рахана гьал бищун борхатаб Дагъистаналъул магIарде
РитIухълъиялъ абуна РачIа гьанже гьикъилин щал къваригIарал щал къуватал абун жеги чамгIаллъичIел гьал иццазда гьал хурдузда гIодоре риччарал мугIрузда
Гьикъилин азарил соназда къоялъул гурел гIасруалъул бахIарзазда поэтазда гIакъилзабазда
Гьикъилин намусалда чIухIиялда ахIарал кучIдузда хъвалеб бакъаналда рахъарал суратазда
Щай гьереси борхалъуда кидаго бихьулеб кинабго халкъалда рагIулеб бакIалда мун бахчулеб
Щай мун хIинкъулеб гьаб борхалъиялда цIудул гьаркьихъе
Ц Iумал борхалъуда руго
Чаргъедо буго гъоба гIодоб
Мун гьенкIероялдаса бортулеб буго гури мун гьороца тIамах гIадин хъамулеб бугогури
Бертабалъ къацандула мун къватIибе кавудахъе мунго бахъунаро
ЦIогьор гIадин гьедарула рос валагьулей яс гIадин гIодула
ХIакъикъаталдаги къойил гьедарулеб гьереси азарил соназул хIакъикъаталъ цIакъ хIакъир гьабуна
РитIухълъи бигьаяб гьечIо
Хасго заманаби гьетIарулеб мехалъ битIун вилъиме рекIелъ къвакIи къанагIатазул гурони гIоларо
Сахаб ччугIа гурони чваххулеб гIоруде данде унаро
ГьетIараб тIилалъул битIараб рагIад бихьанишан гьикъе дуца гIухьбузда
Амма гьеб ритIухълъи гьечIони гьечIо кочIохъан
КигIан гIемер хIалтIаниги кигIан тIад гъалай биччаниги гьереси лъикIаб асарлъун букIине гьечIо
РитIухълъи гьечIони гьунар цо гьури бахъараб къоялъ щущан уна
Гьунаралъе ритIухълъи къваригIуна бетIералъе пикру кинигин
Сверулеб буго ритIухълъиги гьересиги
Гьерсица гудратIе ран руго тIатIул кескал
Гьелда кодоб буго багIараб чагъир гъорлъе загьру тIураб
Кквезе чIоге гьелъ поэтал намусалъул лъимал
200 РитIухълъи гьеб буго хъвадарухъанасул намусги бахIарчилъиги
Гьелда бан цо хабар бицинин Гьаб АбутIалибица бицана Дагъистаналда бицен бугев цо ханас жиндирго хIакъалъулъ хъвараб кечI рагIарабго кинабго тIалъиялъул шагIирзаби жанир тIамеян абун буго
Киналго росабалъе рортун руго вазирал нукарзаби
КучIдул ахIулел цохIо хутIичIого жанир лъун руго
Цо анкьидасан хан вилълъун вуго шагIирзабазухъ гIенеккизе
АхIея гьанже нужерго кучIдулI ШагIирзабаз иргадал ахIун буго ханасе рецц гьабун гьесул гьунаразул бицун
Бакъалда гьев релъинавун бакъ гьесда релъинабун
Гьес тIалъиялъе кьураб эркенлъиялъул улкаялъе гьабураб бечелъи гучалъул бицун
АхIун руго цоцалъ чIван цо лъабгояс хутIизегIан
Ханас шагIирзаби къватIире риччан руго
Гьав лъабасухъего ун вуго лъабго моцI бараб мехалъ
Къуват тIагIун хIинкъун цояс жинца тIокIаб кечI гьабиларин тIаса лъугьаян гьарун буго
КIигояв хутIун вуго
Гьев кIиявго ханас гьоцIиб цIаги бакун рухIизе рачун руго
Гьанже ахIе ахирияб кечI
ЦIа гьалдолеб бихьигун цояс чучаб кечI ахIун буго
Ханас гьев виччан тун вуго
Цогияс улкаялда бугеб къварилъиялъул ханасул гIассилъиялъул гIадамазул язихълъиялъул бицун бакъан тIамун буго
Киназдаго ракIалда букIана гьабсагIат кочIохъан вухIизе вугин
ХIикматал рукIуна цоцо ханзаби
Жиндир улкаялда цо гурони гьечIин кочIохъанин цо вугев гьев вухIизе бегьиларин цIа свинабеян буюрун буго гьев хъачIав хана с
Дида лъала гьединал ханзаби гьечIеллъи
Ханзаби рихарав чи вуго дун
Амма гьадинав ханасдаса рази хутIилаан
БитIараб гьунар гьеб буго къанагIатаб жо
Инсуца бицунаан Шамилида гьикъун буго Имам щай дуца кучIдул гьаризе гьукъулел рукIарал
Шамилица абун буго 201 Унгоунгоял битIарал бахIарчиял гьунараз дица гьукъаниги гьарилаан кучIдул
Гьел дир ихтияралда гьечIо
Гьадингоял гьерсихъабаз кочIохъабаз халкъги дунги гуккизе бокьичIого гьелъ гьукъана
Цоги нухалъ имамасда гьикъун буго Щай дуца ГьаракIуниса СагIидил туркабиги шигIрабиги гIурулъе рехарал
ГIоралъ росун унел асаралги гьарун вукIинчIого гьев пайдаяб ишалде вуссине
Унгоунгоял асарал гIоралъ росичIо ракIазулъ хутIана
Бицуна МахIмуд чIвараб мехалъ нуж сабаблъун кканин гьаб кинабгоян рекIекълъарав инсуца гьесул кучIдузул цIураб чемодан цIадаб лъун буго
ЦIаялъ чемоданги кагъатги бухIана амма лебалал кучIдул рухIичIо гьел гьанжелъаг Iанги ахIулел руго
Инсуца хъвана пьеса
Гьелда цIар букIана Балагьалъул гъамас
Гьеб гъамас меседил бугин ккун гьелда тIасан вагъун чанги чи камула
Амма гьеб гьадингояб пахь батула
Унгоунгояб месед щиб жояли гIадамазда жеги лъалеб гьечIо
Эмен велъулаан ГIадамазда рихьани нух битIиларин балъго сардилъ сангар гьабулел росдал гIадамазда
Хулжазда жанир панкъал ругилан ккезе къаналги раччун унел цо лъалел чагIазда
ЦIумилан абун кетуги чIван вачIунев цо веццарухъанасда
АбутIалибица бицана цо бечедав мискинасул
Гьев щибаб къойил михъалги цIвакизарун вачIунаан годикIаниве жакъа квараб кьагIрил керен
Гьелда шаклъарал гIолохъаби гьасие гьадин кьабизе кьагIи кисадай шола абун т Iалайдухъан балагьун руго
Вихьун вуго гьазда пулан гъорлъ церегосел рукьби ругеб цебегосеб чулпаялда килшалги ччун михъал цIвакизарулев цинги тIин кваналев
202 Асалам гIалайкум гьалбал рокьиларищ
Ва гIалайкум салам дагьал церегIан щай рачIинчIел
Дун кванагъананги вахъун къватIиве вахъунев вукIанин
Лъил хурисан гьадигIан тIагIамаб тIин бетIараб
ан релъанхъулаго нахъе ун руго гIолохъаби
Гьелдаса нахъе гьерсихъанасул михъал далун руго
Литератураялда гIемерал дандчIвала цIумилан ккун кето чIвалел кьагIрил гьанин тIин чIамулел панкъалилан къанал раччулел михъал цIвакарал гьерсихъаби
Гьез бакъги бакъанги ракIазе гьабиларо
Гьел ихдалил къоял руго
Инсуца цо нухалда кутакалда кьабуна дида
Кьаби кIочон телаан
Кьабиялъе гIилла кIочон толарого буго
Дица бицина гьеб
Радал школалде уневанги абун дун къоялъ гIарац рехи гьабулев вукIана лъималгун цадахъ цо азбаралъув чIарбида накабиги чIван
Дие тIахьал росизе кьураб гIарац гIемер кватIичIого дихъа батIалъана
Гьеб квеш букIарав дун кисадай гIарац балагьилаян ургъана
Нахъе кьезегIан кьолев чиги ватичIого дун росу сверизе лъугьана
Метер палугьаби рачIунел ругин гьезие гIарац бакIаризе тIад къан бугин дидаян
Женжедулеб гьвеялъе я тIил я ракьа щола
Цояз кьун цояз кьечIого лъабабилез кьабулаго нахъе гъуниги дихъе речIчIи гьабизе гIурал мугьал щвана
Амма гьелги хеккого чияе рахана
Чвантиниб хIур гуреб щибго жо хутIичIо
ТIадежоялъе къоялъ ракьалда чIвачIвадун дир тIаждал накабиги рагьана
Дида рагIана дун ахIулей эбелалъул эбелалдаго хадуб цун Расул вихьичIишан гьикъулел кIудиял вацазул гьаркьал
Вацаз гурел цогиязги палугьабазул хIакъикъат гьикъизе рукъоре рачIун цIехон ватана дун
ПалхIасил гIемер бицун щибилеб гIинги ккун вачун щвана рокъове
Огь инсул диван
Дунялалда гьелдаса гIадин дун 203 хIинкъулароан
Балагьана эмен дихъ
Лъана гьесда дун
БичIчIана гьесда дица гьабураб
Рихьана бихъараб тIаждалъан раккарал дир накаби цIорол кескал рекарал гордабазда къазарурал басриял къандалъабазда релъарал
Бицея гьал щал
ан гьикъана дида
Накаби руго ян абуна дица гьелги сукIизарун
Накабияли дида рихьула накаби рахчараб тIажу кин тIутIураб
ан гьикъана инсуца
Дун вуцIцIун чIана дида гьеб бихъун бугеблъи лъачIеб гIадин къватIире рехарал накабахъги валагьун
Дица дуда гьикъулеб буго ян абуна инсуца дие гIоло жаваб кьезе байбихьарал аскIор рукIаралги берзул ишаналъ чIезе гьарун
Школалъул нуцIил магIида бан бихъана ян абуна дица
Школалъул нуц Iида
Гьеб мехалъ чIван бачIана инсуца дир кIаркьен
Дун вуцIцIун чIана
ЧIвана гьаб цояб кIоченедухъ цогидаб кIаркьенги
Бана гъваншилъ инсуца зар
анги ахIун инсуца цIал кодобе босана
Дун вуцIцIун чIана
Дица цIалад вацIц Iилалде битIараб бице ян абуна инсуца
ЛъикIго дир хIур кIутIун хадуб дица кинабго бицана
204 Гьелеха палугьан анги абун эмен нахъа рокъове ана
Цо лъабго къоялдасан къваридав дун инсуца нахъа рокъове ахIана
Жиндаго гIагарлъухъ гIодовчIезавуна
Дир цIаликъалиялъул рахъалъги цIехон хадуб гьикъана Дица дуда щай кьабурабали лъалищ дуда
ГIарац речIи гьабунин
Школалде инчIолъиялъухъ дун вагъилаан гьеб гъалатI буго дур
ГIарац речIчIи гьабуралъухъ гIин кьурун телаан гьеб гIайиб буго дур
ТIажу бихъиялъулги дица бицинароан кIудияб мунагь гуро
Дица дуда кьабуна гьерсихъ
Гьеб гъалатI гуро гIайиб гуро хIалихьалъи буго
Гьелдаса нахъегIанаб мунагь гьечIо
ТIокIаб гьереси бицани дурги дирги букIине буго рекъел гьечIеб кьал
Кьабун теларо чIвазе вуго
Дие палугьанлъи гIумруялъ хIажат гьечIо
БитIун бице битIун хьваде
ГьетIараб букIине биччай чода тIикъвамагIги дадида гIоркьги гIертIида жемараб кварги
Ана дун гъваридаб гьаялда релълъараб пикруялда
Гьоркьор сонал ана
Дица гьаб дир ккараб иш бицараб мехалъ цо дир гьалмагъас абуна
Гьеб гьитIинго ккараб гьитIинаб гьереси гьанжелъагIан кIочон течIебищ дуда
Гьереси гьеб буго гьереси битIараб гьеб буго битIараб
Цояб буго сурукълъи инжитлъи цояб буго борхалъи берцинлъи
Цояб 205 буго хIинкъи хIалихьалъи цояб буго бахIарчилъи иях I
Гьел киназего кибго кинабго заманалъ цо руго
Гьанже гьерсал рицунел хъвадарухъабазул тIахьал цIалулелъул инсул цIар РакIалдещола
Гьерсазухъ гьазие тамихI гьабун гьечIо
ГIадада цIакъ гIадада
Ц Iал къваригIун буго гьал рац Iизе гьаздаса хIур кIутIизе
Палугьанлъиялда кьабизе ккола
Амма къваридго балагьула дун гьаб заманалъ гIемерал хъвадарухъаби гьерсазе гIоло гуро гьересиянги абун ритIухълъиялъе гIоло рухулел руго
Гьезул бищун лъикIаз кигIан унтаниги инкар гьабулеб гьечIо жидерго ритIухълъиялдаса
Щайгурелъул гьезда лъалелъул кин букIаниги дунял сверулеб букIин жакъаселда хадуб метерисеб бугеблъи рииялда хадуб хаслихълъиги бачIунеблъи
Къоял сагIтал ритIухълъиялде семаниги заманалъул гIасруазул ияхIалъул инсанияталъул цIалаца рухулел тамихIалде цIалел руго гьерсихъаби
Гьеб бичIчIула гIакъилазда
МагIарулаз абула Бищунго сурукъаб щиб
Дагьабги сурукъаб щиб
Кье дие гьунаралде тIаде ритIухълъи ччугIа хIалбихьараб гIакълу бихьун щвараб лъай гъваридаб пикру
Дида бицунеб рагIана магIарул годекIаниб КигIан манзил бугеб ритIухълъиялдаги гьерсидаги гьоркьоб
Гьеб манзил буго бераздаги гIундуздаги гьоркьоб
Берда бихьараб буго битIараб гIинда рагIараб буго гьереси
Дида лъала бихьараб рагIаралдаса мухIканаб букIуна
Амма хъвадарухъанас битIараб мухIканаб пайдаяб бихьаралдасанги 206 рагIаралдасанги хIалбихьун лъаралдасанги цIаларалдасанги киналдасанго босула
Сурат бихьула бакъан рагIула тарих цIалула кинабго лъазе ккола кинабго къваригIуна берал гIундул мегIер цоцо мехалъ мегIералъ кинабго гьумер хвасар гьабула
Космосалде иналде махI сунтIизе дин цебе гьве битIун букIана
Цаби цаби гьечIеб кIал пештIола кверал килщал кинабго рекъезабизе ккола СалихIилас жергъен гIадин
Гьеб рекъезабизе гьунар гуребги къваригIараб буго гIакълуги лъайги
ГIакълу щиб жо
Пикру бижулеб беролеб гьеб боржине биччалеб бетIер буго
Лъай гьеб буго пикру цебе бачине кумек гьабулеб гIемерал мулказул хIалбихьи
Гьунар гьеб пикру каранде къалеб жиндиего босулеб боржун унаго гьеб кколеб квералги ракIги буго
ГIакълуялъ цIа ургъула гьеб бакула
Гьунаралъ гьеб кодобе босула киназего кьола
Гьеб цIа гIабдаласухъе кьуни гьес живгоги цогиялги рухIизе бегьула
КIудияв чиясул гIакълуйищ бокьилеб берцинай ясалъул гьумерищ бокьилеб
абун гьикъун буго магIарулазда ГIемерисез абун буго берцинай ясалъул гьумер бокьилилан
Амма берцинай яс ралъдал чода рекIинаюн йиго кIудиясул гIакълу босараз
ГIакълугьунаралда мухIканго лъала замана дунял ВатIан миллат берцинлъи лебаллъи гъварилъи
Гьелда гордухъан бихьула гIалам
Гьелъин кидаго бицунеб лъабго васасул лъабго нухалъул лъабго гIакълуялъул
Г Iакълу къабул гьабурав вас нух битIун тIад вуссуна Цогиял щалайдулъе ккола
Эмен дун гIодов ккана Кваранаб бох бекана
Нухдасан арав ани Щибго букIинароан
Дир меседил ччугIа ваче дун битIараб нухдасан
Биччанте гьеб нух букIине кIичIараб захIматаб
КIичIардизе виччаге дун
Борохь кIичIараб 207 букIунеб рагIула каратI кIичIараб букIун
Дун борохь гуро
Борхалъи кье дие
ЦIуне дун унтиялдаса хIинкъиялдаса гьерсилаб реццалдаса тIадагьал пикрабаздаса кье дие божел сахлъи замана чIухIи
ЦIуне дун мехтелалдасаги мехтарасда лъикIлъи кIилъун бихьула
ТIубан вигьарасдасаги цIуне дун гьесда квешлъи кIилъун бихьула
Кье дие мухIканаб лъай лъикIалда лъикIабин абизе квешалда квешабин абизе
МаллаНасрудиница мухIканлъиялъе херай эбелалда махх бан буго
Цо магIарулалъ жиндирго гIакдада кIилкIал ран руго
Цогияс чода цIурмал ран руго
Гьел жидерго рукIин лъазе
Мун дир тIехь дир букIин лъазе дица щибго гьабулеб гьечIо
Биччанте дуда абизе гьаб дир бугилан щивас
Дун щаклъиялъ къакъалев вуго дир меседил ччугIа
ГЬАБ IIЕХЬ ХЪВАЛЕБ МЕХАЛЪ ДИР МУРАДАЛ ЩАКЛЪИЯЛ Рахъарал тIахьал руго Нахъ тарал нухал гIадин МугIрузде вахаралги Эхеве вачаралги
Рахъарал тIахьал руго Рахъарал хъулби гIадин Цояца пайда кьуна Цоял гьадинго ккана
ГIадатал гIамалал гIемераб Дагъистаналъул татазул цо гIадат буго
Гьеб бицана дида татазул хъвадарухъан Хизгил Авшалумовас
208 Лъимал гьаруларел чагIи жалго аллагьасда рихьизе гьев гурхIизе кинаб бугониги хамил рачелалъ черхги бухьун хьвадула бетIергьанасде гьардола лагъ къварид гьавугейин жиндие цо вас витIейин
Гьединаб рачел борчуна цоцо мехалъ ясал гьаруразги ялъуни загIипал гIажизал гIузруял васал ругезги аллагьас сахав вас кьезе хьулалда
Лъаларо борчинадай дица рачел
Лъугьинадай гьаб тIехьалъул цIар цIунарав вас
Яги гьев вас гIажизав гIузруявдай вукIина
Цосина рагIи рагIуларев гIинкъавдай лъугьина яги мацI гьечIев чи гIадингьагавдай лъугьина
ГIемерал хъвадарухъаби руго дунялалда татазул хамил рачелги борчун хьвадизе ккарал кинго асарал гьаруларел гьаруралги цоял гIинкъал цоял рекъал цоял ахIмакъал цоял цIакъго гIакъиллъиялъ гIадаллъарал цоял цIакъго цIодорлъулелан хIалихьалъарал
Амма умумузда кинал рукIаниги жидерго лъимал лъикIалин ккола
Гьел гьезухъ беццал бераз балагьула
Гьедин ккеладай дирги
Дун хIинкъулев вуго къалам сородулеб буго
Дунго дидаго щакдарулев вуго
Дица дирго щаклъиялъул дидаго бицараб мехалъ щиб букIаниги ккелеб батилин хъвалев вукIаян абуна
Хъвалеб буго амма василан абун яс ятани
Мохмохалде хьулги лъун хьалбаздаса ватIалъани
ЦIумиланги ккун кето чIвалев ватичIони дун
Квасул гъуниян ккун кьурдасан накIкIилаб кIкIалахъе кIанцIун дирго бохдул гъурулев ватичIони дун
Бартиян цIарги лъун хIамида гIарцул кьили лъолевцин гьечIищ дун
Ялъуни гIехьел гIадин тIох балеб мехалъ халалъи гIечIеб чIалу хIеккинеги гьабун цIалев гьечIевдай дун цIанилан чIалу халалъулареблъиги лъачIого
Г Iабдал гIадия лъимго гьечIеб бакIалда кьо гьабулев ватичIони дун
Сахъадерица гIадин цIулал корги гьабун гьениб чед бежизе къасд батичIони дир
ХIариколосев гIадин гъасда гIодовги вукIун гIандадерил хъала бахъулевцин гьечIиш дун
209 Ругелщинал щаклъиял
ХIинкъула кинабго чанги ччукIун рачIалде ирга щварабго нус бекараб гIадин ахирги дица гьаб тIехь рехун теладаян
Щибдай дирги гьалъулги ккелеб
ХIамил рачIалъ гъеду ккураб гIадаб букIинадай яги ралъдал тIиналдаса гьулил маргьалдай босила
Дида лъала гъотIое къватIисан букIунеб гьурицIералъ кIудияб зарал гьабизе бегьула
Амма гьелъ гьеб холаро
ГъотIое заралияб буго гъотIол хIараялъуб бараб хIапаро
Гьедин чиясеги тIасан ккараб унти уна жанисеб унти буго чиясе цIакъ захIматаб жо
Бугебдай гьаб дир чохьониб хIапаро
Цогияб гьурицIералъул бицинароан
Лъил бугеб какичIеб чуги какичIев чиги
БукIаниги гъотIое бакъцIадалъул цIикIкIараб кIвар букIуна
КъватIисан цIергIазуялъ гьелъие гIемераб зарал гьабизе бегьула гьелде хьулалда вукIарав ахихъанасул ракIги бекизабун
Щиб дица гьабилеб гьаб дир тIехьалъул гьавабакъ рекъезе
Дида бараб дица гьабуна
БакI бищана къачIана гъветI чIана гьелъие хъулухъ гьабуна
Гьанже гьеб гIуна
Дица дир вас гIадамалъе витIулев вуго НухтIа щивдай ватила
Щибдай гьес абила
Къабуллъиладай гьобол редакторас критикас рецензентас секциялъ цензорас ахирги ц Iалдохъанас
Буссинабиладай пикру гьелде таржамачиас
Щиб дица гьезда гьарилеб гьаб дир тIехьгун дандчIвалезда
КъотIана тIанса ТIибитIе гьеб гIодоб балагье гьелъухъ
Босе кодой кIукьмахх къунцIе гьел кунал КъачIай ритIизаре сукIарал бакIал
Бекьана авлахъ Нахъеги цIидасан хал гьабе гьелъухъ
Гьоркьор хутIаралги тIасан ккаралги Киналго бакIазда бахъе цоги рахъ
210 Гьале тIехь лъугIана
ТIибитIун буго тIанса гIодоб гIемерал гьетIарал ритIун кколарел куназул мохъалги тIанкIалги руго гьалда кье кIукьмахх
Дунго вукIине ккола дирго редакторлъунгин критиклъунги
Бекьун бахъана хур
Амма жеги хутIун руго рахъ бахъизе бакIал
Рихьула пурцица тIасамасаго росун тарал бутIаби
Гьале дир пикраби дир черх цоцо бакIалдасан мугъ букарулеб буго хъасилин
Дирго малъаз гIадин дир черх чияца хъасиларо
Гьале лъугIана тIехь ретIе ретIел
Гьединаб сагIаталъ цоцо живго имамасцин борхулеб букIун бугин чогърол лълъар цоцо лълъар борхилин Савул
ЛълъиялъеI Цинги хъалиянги кьурун цIа рехилин
Гьедин вачIунев вуго росулъан дирго цебегосеб чуги хадуб цIан
Асаламу гIалайкум гIадамал
ВагIалайкуму салам ХIамзатил вас Вуссанищ сваканищ сапаралдаса щиб босараб
Щиб бугеб дур хулжазда жаниб
Дица дир тIехь гьалеян къватIибе бахъана
ТIоцебе гьеб кодобе босана издателаз квераз гьанкIезабун цIана тIамчазул махI сунтIана росулъе цо лъаларей чIужугIадан ячIараб мехалъ гьелда хадурги балагьун нахъаса гIин хъасулел хераз гIадин бетIер хьвагIана
Гьезда батана гьалда цо лъалебги цо лъаларебги махI цо бихьарабги кIиго бихьичIебги сурат цо рагIарабги лъабго рагIичIебги хабар
Амма абуна Нижер планалда гьеб гьечIо
Дир планалдаги гьеб букIинчIо жибго бачIана ян абуна дица
Гьаб бахъизе хIукмуги къваригIуна къотIиги букIине ккола
Дида гьеб лъала
Исана гIарза хъвай тIадехариялъ вачIа
Дида ракIалдещвана АбутIалибица хъвараб гIарза
АбутIалибица хъвана 211 Хирияб Дагъистаналъул издательство
Дун нужер халкъияв поэт Верховный Советалъул Президиумалъул член пенсионер
Дица исана 86 сон балеб буго
Дида лъала дие тохлъукье щибниги балагь ккани нужеца хIукму гьабила дир кIигониги том бахъизе
Дица гьарула хун хадусала рахъулел тIахьазул бакIалда цо тIехь гьанже чIаго вукIаго бахъе
Ва салам АбутIалиб
Дида ракIалдещвана издательствоялде хъвалелги издательствоялда тIасан хъвалелги хъвадарухъабазул гIарзал Гьенир цоял гьардола цоял гьедарула цогиял пударула цоял хIел хIедула цоял ахIдола
Дида нуж ричIчIула нужее бигьаяб гьечIо жиндир тIехь гьаз цоясулалдаса квешабищ бугебан цояв гьудуласул бахъараб дир щай бахъулареб ян цогиял гIемерисезе хIамулги къваригIун руго къадруги бокьун буго Нужер кагъатги гьечIо планги буго
Хъвадарухъабазул гIемерисез кагъат хвезабула
Амма цояз гьеб кагъаталъе жидерго мухъаздалъун хвел гьечIолъи кьола
Дица г Iемераб кагъат хвезабуна
Амма щиб лъалеб дидагоги лъачIого цониги кагътил бутIаялда дир рагIабаз гьеб кагъат гьабизе къотIараб гъветI цIидасан бижизабилеб
БалагьичIого нахъе витIуге
Дир цIалдохъабазулги дирги гьоркьохъаби нужеца нуцIа къаге
Нух биччай гьозухъе
Дун ккола редакторасухъе
Редактор Къокъ гьабизе редакторасул нуцIида хъвайхъвагIай
МагIарулазул цо хъвадарухъанас редакциялде кьуна жиндирго цIияб кечI
ЦIияб соналъул номералда бахъизе
КечI бахъун бачIана
Вохун гьалмагъзабазе газеталдасан гьеб кечI цIалулев вукIана хъвадарухъан
212 Цо заманалдасан гьасул кьер босун ана гьасул кечI цо квералъ лъикIго къокъ гьабун бугоан
ЦIалулеб кечIги тун вортана гьав редакциялде
Лъица дица авлахъалде риччарал дир чахъабазда гъорлъан ункъо бищун кьарияб куй хъамураб
Бице дир кочIолъа ункъо бищун лъикIаб мухъ щай нахъе реххараб
Редакторас абуна Дица реххана
Газеталде хехаб цIияб материал бачIун бакI гIечIого
Дуца дир ункъо мухъ нахъе реххараб батани дидаги гьикъичIого дица дуда гьикъичIого мунги реххилин кочIохъанас кодовеги восун редактор гордухъа гъоркье къотIнове реххана
Гьев лъикIго чухIакIутIун больницаялде ккана
Хадуб диван букIана
Диваналда магIарул поэтас абуна Бидухъ би
Гьес дун редактировать гьавуна дица гьевги гьеб къагIидаялъ редактировать гьавуна
Хадуб ккараб дида лъаларо
КочIохъанги чIаго вуго редакторасги кучIдул къокъ гьарун рахъулел руго
Амма авторасда гьикъулеб буго
Дир инсуца абуна Дир пьесаби гIачиязул тохтурзаби гуро
Инсуца доб мехалъ хъван букIана Хьитазул устар ва КIодоласул ригьин абураб кIиго пьеса
Гьел Дагъистаналъул искусствоялъул управлениялде ккана
Амма гьенире арал гурони гьенисан рач Iиналъул лъалкI букIинчIо гьезул
Цо нухалъ эмен гьел сапаралъ арал жиндирго лъималазул хабар цIехезе вахъана
КIалъана гьев пьесабазул редакторгун
Инсуца бицунеб гьесда бичIчIичIо гьес бицунеб инсуда бичIчIичIо
Инсуца гьесда ахирги гьикъана Мун кисащиван бице ян
Дун высшее образование бугев ветврач вуго
213 Дир пьесаби дуе гIачи гуро ян абуна инсуца
Г Iачи лъикIлъизарулеб куц дица дуда малълъиларо
Пьесаби хъвалеб куц дуца дида щай малълъулеб
Огь гIачиязул тохтирзабаз чан чи поэзиялда унтизавурав
Гьединав данде чIвагеги дир тIехьалъе
АбутIалибги редакторги КучIдузул тIехь редакторас кIутIалъутIун балагьизе бачIана АбутIалибихъе
Гьав виххун хутIана
жиндир гIурччинаб майдан чуяз мерхьун хьуцI гIадин бугин
Лъималаз хъвараб диктанталда гъалатIал ратигун учителас багIараб къалмица ритIизарилин кучIдул дир саназул диктант лъица нуж ритIизарурал
Балагьана тIоцебесеб битIизабураб кIиго рагIи цIаларабго лъана АбутIалибида редактор щиб росулъаяли
ян абуна гьес жиндижиндир росдал мацIални жидецаго къачIалин кочIохъанасул мацI кочIол росу лъица гIуцIилеб гIагараб миллаталъе
Литературияб мацI хасаб росдал наречие гуро кинабго халкъалъ къачIакIатIан наслабазе тараб буго редактор
Дурго росдахъе къачIаге дир кечI
Дур кьили дир чуялда лъоге дур чухъа дир кечIалда ретIуге
Дир редактор хIакъикъаталда мун разилъе дунгун
Дур пикраби дие хириял руго
Дур щаклъиял дица хIисабалде росила
Амма дида гьикъичIого гьанибе хъван добе хъван дир тIехь битIизабуге
Дица кечI бидулас къисас босизе Жанисеб къасд гIадин рекIелъ цIунана
Дица кечI гьукъараб рокьи кинигин Макьил заманалъ сардилъ гьабуна
РагIаби цIунана цIороялдаса ЦIа бакараб каранлъ гьалдолеб рекIелъ
РагIаби рищана сагIтил устарас СагIтие тIагIелал рищулел гIадин ТIад магIарул гIухьбуз гIиял кваназе Камилал гIадраби рищулел гIадин ЛъикIав гьудуласе гьоболлъиялъе 214 Подвалазда чагъир бищулеб гIадин Черхалда квер бахъун нахъасан сверум Рехъадулъ хъвезе жо бищулеб гIадин
РагIаби рищана тIугьдул кинигин ТIансабазе ясаз кунал кинигин Унтараб лъимадуй гьеб щулалъизе Бищунго щоларел дараби гIадин ГIазизаб рукъоса къватIиве арас ТIад вуссунеб мехалъ сайигъат гIадин КвартIица рекрекун рукъалъул цололъ Рекъезарун лъолел ганчIал кинигин
РагIаби рищана магIал кинигин МагIида хвалченги чуги бухьине
Чодул щинкIилалъе тIикъвамагI гIадин Рукъалъул нуцIбузе рахаял гIадин
РагIаби рищана патронал гIадин Гьел чархида ккуна хунжрул кинигин
РагIаби рищана нуснус ясазулъ Васас цо бахIарай йищулей гIадин
Лъаларо щваравищ дун мурадалде ДагIба гьелъул гуро гьабсагIат бугеб
Дие диван гьабе цIалдохъабаца ЦIадирабазда лъе дир гIунгутIаби
Амма дир васазул гIундул кьуризе ГIайиб батанани дицаго биччай
Гьеле гьединаб кечI хъвана дица
Гьеб кечI хъваялъе ккараб гIилла бицинищ
Гьеб букIана гьадин дица хъван букIана пьеса МагIарулай
Гьеб лъуна магIарул гурелги батIибатIиял театраз
Пьесаялъул героиня Асият кигIанго дир ракI гурхIаниги дне захIмалъаниги бокьичIониги гьелда ццин гьалаглъарав дир пьесаялъул герояс чIвана
Гьеб пашманаб ахиргун лъуна дир МагIарулай авар театралъ
Ва амма Дарги театралда гьеб лъолеб мехалъ гьей гъалалги къотIун тана цIакъго балагьарал къварид гьариларин абун
Бихьиназ 215 ясазул гъал къотIи гьеб Дагъистаналда цIакъго захIматаб жолъун рикIкIуна
Амма кин бугониги магIарулай хвечIо
ЛъарагI театралъ гьей бараб жоялъ бецц гьаюна
Беццлъи балагь буго амма хвел гуро
Хадуб чачаназул театралъ щибго зарал ккечIого йорчIизаюна
АнцI анцI режиссераз анцIанцI батIайиса лъугIизе гьабуна дир героинаялъул къисмат
Дида жеги кIвечIо чIварал рахъинаризе
Гьединал дараби дунялалъул тохтирзабазул гьечIо
Режиссераз цо героиня хвасар гьаюлеян кинабго пьеса чIвана
Гьарула редакторзаби нужеда релъинавуге дун
Вугеб куцалъ къабул гьаве
Инсуца абуна росулъе газеталда бахъун бачIараб жиндирго кечI бихьараб мехалъ Гъарим кечI тIекьал рагъулеб мехалъ гъорлъе ккун батила
Гъежквералда камураб щибниги ругъун гьечIо
АбутIалибица абуна жиндирго тIехь бихьарабго Добе хIелеко ун букIана гьанибе гIанкIу бачIун буго
МахIмудица щибго абичIо цониги бахъараб тIехъ досда бихъичIо
Амма бахъичIониги лъикI букIинаанин абилаан дос бахъараб тIехь цо редакторас къачIан бугеб куц бихьарабани
Церего гьарурал гьесул кучIдул гьал нилъер къоязе рекъезарулев гIакъилав редакторас КагIбаялъул бакIалда Кремлияи хъван буго Маккаялъул бакIалда Москваян битIизабун буго
НекIсиял сухъмахъаздасан цIиял машинаби рачунел руго
Хвараздацин хъвалеб мехалъ дида хъвагейин абизе захIмат буго
Дир гьудул редактор гьал тIадехун рехсарал харбал цIалараб мехалъ дир гьари буго дуда рекIеда хIунсугеян ва цоцо тайпаялъ гIадин гьаб кинабго нилъер редаторазда тIасан гьабулеб гьерсилаб мацI бугин абугеян
216 Дида лъала редактораз дунги дун анцIгогIан кIудиялги кантIизарураллъи
Гьединазул цояв ватаги мун дир гьудул дир гьалмагъ
Гьеб мехалъ гьабулеб хIалтIи х Iалхьи буго рахIат буго
Дица теларо гIадахъ босичIого мун гIажаиб гьавураб цониги ахIул ишара дуца тIамчида лъураб суал ишара мухъил рагIалда гьабураб цониги гор цониги тIанкI гьалда жаниб жагъалабги гьодорабги жугьа
Дун такрарлъулев бакIалде ккани танкан чIезаве гьоркьоб лъе кIиялго балагьизе
КIиго бетIер ургъани ункъо квер хIалтIани иш битIун ккола
Нахъа семизегIан цебе рагъизе лъикI
Гьанже дуцаги беццун уянги ккун дун чIухIани дун релъине вуго гIанкIида цо чанахъанас рецц гьабунин гIамал кIодолъун хъархъида нахъасанги ун гохIде бахараб хадуб цогияв чанахъанас чIвараб
Дида лъала дур баркалаги гьечIеб кириги гьечIеб хъулухъ
ТIагIамаб кванихъ кидаго рецц официанткаялъе гьабула
Повар къанагIатаздаги РакIалдещоларо
Бихьизабе дида дур ракI рихьизаруге цаби
Бице дурго пикру амма абуге цоцояз гIадин гьеб тIолго халкъалъул пикроян
Дида цо нухалъ лирикаялъул кучIдулги росун издательствоялде вачIаравго цо редакторас абуна гьал халкъалъ цIализе гьечIин
Халкъалъул цIаралдасан кIалъазе щай халкъ гIенеккизе те
Гъоз цIалдохъабаз абила ахираб рагIи
Амма цIалдохъан данд чIвазегIан цин цеве духъе ккола дун цинги цензорасухъе цинги критикасухъе
Блокноталдаса Нахъеги бахъичIо дуде хъвараб кечI
Гьеб нилъер халкъалъе къваригIун гьечIин
Амма нахъе кьечIо редакторас гьеб Босилин рокъобе лъадуй цIализе
Дир инсуца абулаан Поэтал ва редакторал критикал ва цензорал шоферги милиционералги гIадин ругин
Цо шоферасе лъабго милиционер гIемер гьечIищ
217 БукIаниги кIваричIо
Шофер квешлъани милицаби гIемер рукIа лъикIлъани дагьал рукIа
Дагъистаналда цо компаниялда ккана гьадинаб дагIба
БукIана компания киназулго рахъалъ дерхъаян иргаялда лълъар борхулеб
Ирга щвана цо милица начальникасул рахъалъ гьекъезе
Гьеб мехалъ тIаде вахъана райпотребсоюзалъул председатель
Гьес абуна коммунизмаялда милица букIине гьечIин рачIа гьекъечIого тезе
Милициялъул начальникас вахъун абуна Коммунизмаялда милица букIин букIунгутIи гьеб заманалъ потребсоюз букIин букIунгутIиялда бараб бугин
Гьедин нужер хIалтIиги нижер асаразул магIнарагIиялда бараб батила
Хирияв редактор дие бокьулеб мех бицинищ нилъ кIиялго хIалтIун тIехьги цIидасан машинкаялда кьабгIун духъе кьураб мехалъ разрешаю в набор хадуб к печати гьелдаса хадуб выпуск в свет разрешаю абун хъварал дур резолюциял дур гъулбасалги цIалун кIиялго гьудулзаби гIадин гIодор чIараб заман Гьединав ватаги мун
Дир тIоцебесеб тIехь баркалаги кьун дуе сайигъатлъун буго
Биччанте бихьараб къо кирилъун хъвазе
Гьанже критикгун гарачIварилин
Киндай байбихьилеб бигьаяб гьакинух гуро
ТIоцебесеб нухалъ гурел нилъ данд чIвалел ругел баче ратIа дир гьве
Гьвеялда гьве гIадин кIалъай
Дургун дир тIоцебесеб данде чIвай дица бицинаро
БицинегIан кIвар бугеб букIинчIо
Амма цо дир гьудулас Дагъистаналъул позтас бицараб бицинин
Гьес бицана Дун жеги росдал гIолихъан вукIана дир тIоцебесеб тIехь МахIачхъалаялда бахъараб мехалъ
ТIоцебесеб тIехь тIоцебесеб рокьи тIоцебесеб кьал
Гьеб букIана дун чIужу ячине хIа дурлъулеб заман
Дица дир тIехь хъалималъул бакIалда битIана дирго абуралъе
Дица гьаруна планал дирго цIаралъул дирго цIваялъул
218 Гьеле гьеб мехалда МахIачхъалаялъул цо рагIарав гIолохъанав критикасул статья бачIана байбихьулел гIолохъанал кочIохъабазул тIахьазул рахъалъ
Гьес цоял какун ругоан цоял реццун ругоан
Дир кучIдузул тIехьалъул рахъалъги хъван бугоан цIияв поэтас щибго цIияб жо хъвалеб гьечIин
НекIсияб наккдалъ гьанжесеб варани балагьулев вугин
ЦосагIат росдал гIадамазда вихьилалде вортана МахIачхъалаялде
РакIалда букIана живго гьев ватичIони гIодов вукIараб бакI бухилин
Цо талихIалъ вачIинахъего ватана критик
Дун какарав критик
У дун вуго
Вилълъа дида цадахъ
Кивейилан гьикъулеб батани мун хIинкъарав чи вуго
Вилълъа вилълъа гьедин батани
Рилълъана цо гIаданчи гьечIеб гIадаб бакIалде Каспиялъул рагIалде
Гьеб букIана хасалил заман
ЧIана цо карачелал речIчIарулел лъабго кIудиябги кIиго гьитIинабги ганчIида аскIор
Дуца лъица малъун хъвараб
Дуда ракIалдейищ кколеб дир кучIдул гьедин квешал ругин
Нилъ заруцайщ рагъилел нусоцайищ
219 Ма босе ян бана дица цинги гъос дида
К Iиялго цоцаца чухIана критикги кочIохъанги
ТIаде рачIарал гIадамаз ниж ратIа гьаруна
Милициялда нижеца кIиязго абуна Ниж расандулел рукIана нижер махсара букIана ян
Амма гьеб махсараялдаса хадубги ниж цоги нухалъ цоцалъ разе ккана
Критик вукIана ворхатав дун вукIана къокъав
Дир къалал рухана гъосул хьибил бухана
К Iиабизе ниж рагъизе ккеялъе гIилла букIана дица ццинги бахъун критикасе квешезеян цIиял кучIдул хъвай
Гьелги росун вилъана дун гьесухъе цIализе гьанже кIолеб батани гьалги квешал руги ан абеха ян
ЦIалана критикас ва абуна гьел цереялдаса дагьал мадарал ругин
Мадарал гьечIо лъикIал руго ян абуна дица
ГьечIоян абуна критикас
Рагьги гьелъие гIоло ккана
Лъабабилеб нухалъ вилъана дун критикасухъе гIенекке дица цIиял кучIдул хъванин
БукIана бакъулаб къо
КенчIелеб букIана ралъад
Критикас абуна Дида ракIалде ккола жакъа лъугьанин дур поэт
Дун щаяли пашманго вуссана рокъове
Гьаб харбилъ гьереси гьечIин абуна критикас
Дида ракIалде ккола критикалги поэталги даим рагъулин рагъаниги цояв гьечIого цоязда чIезе кIоларин
Критикасе къваригIуна тIехь тIехьалъе къваригIуна критикасул пикру рагьараб пикру рагьараб рагъ
Критикги поэтги цоцазде данде ине ккола бугъаялде данде бугъа кинигин гамаялде аскIобе гама кинигин
Инсуца абулаан Дир критик мунгй дунги кIиявго поэт вуго
Дица кучIдул хъвала дуца кучIдузул хIакъалъулъ хъвала
АбтIалибица абуна Дица цIолбодасан чагъир бахъула
Дуца цIункIун балагьула лъугьун бугищан
220 Дир гьудул лъугьинадай дир цIолбол чагъир яги гьабги кIалдиб босун дуца абиладай гьаб лъим бугин цIекIел бугин
Дуда ракIалде ккеладай коньякалъул бакIалда шишаялъубе дица чайги тIун махсара гьабулеб бугин
Яги мун гьалъ тIагIам лъазе кIалалдаги хъван кIалдиса бахъичIого гьекъон мехтизавиладай
Гьеб букIина лъикI
Дида лъаларо кин дуца къабул гьавилев дун
Амма гьарула Квешалда квешабин абе лъикIалда лъикIабин абе
Цин беццун цинги какуге цин какун цинги беццуге
Бадиб бугеб рас чIалулъун гьабуге чIалуялъул расги гьабуге
Гьаниб бугелъул бице гьаниб гьечIелъул бицунге Дурго пикру тасдикъ гьабизе гIемерал нугIзал ахIуге дурго гIакълуялъ тасдикъ гьабе
Дуца хъвалеб пикру бичIчIулеб куцалъ гIадатияб мацIалъ хъвай
Заман бихьун къо бихьун къимат кьоге
Щибаб хIукмуялдаса хадуб пикру хисуге дурго гIакълуялъ тасдикъ гьабе
Мун дир росулъе щун ватичIони щвараб ххвелги гьабуге
ГьитIинаб миллаталъул поэтасе гьабги гIун бугин абуге
КIиго батIияб пикру кIиябго битIараб бугин абуге Сверухъ тIасан гъоркьан дидехун бугеб балагьи бихьун махI сунтIун къимат кьоге
Дур бугеб ханжар дир гьечIиланги ккоге
Мунги ахирияв диванчи гуро дудаса кIудиялги руго жеги кIалъазе
Гьаб дица дидаго гьаранщинаб дуда гьарунилан гIайибги гьабуге
Цоги кIочон тезе бахъана 1 Гьаб дир тIехьалда хIарпиял гъалатIал ратани мужалатал суратал цоцаде данде ккечIого ратани дун цодагьав цогиял цIикIк Iун гIайибиял руго
2 Гьаб тIехьалда цоял рахъун цоги седарал тIанчал ратани тIанкIал гIемерал лъурал бакIал ратани гьеб дида кидаго гьумер бихьичIев цензорас гьабуна
Цогицоги букIана абизе жо
Цогияб абила 221 цоги нухалъ рагъизе ккогеги
Нухда рагъани кьотIе щваралто кIиявго рортизе бегьула
Гьадингоги нилъер адабият бецIцIулеб буго дир некIсияв гьудул
Гьанже дица цензорасул нуцIида кIутIизин
Вход посторонним воспрещен цензорасул нуцIида хъвай хъвагIай Бицинин цо лъугъабахъин
Цо милиционерас жиндирго росу цояв чи туснахъалде щвезавизе ккун вуго
Туснахъалъул кIалтIе щвейгун милиционерас гьикъун буго Щибго абизе тезе бокьараб жо гьечIищ дур
Цо бокьараб жо буго ян абун буго туснахъас
Дун тIад вуссиналде росулъ милиционер ватугегийин
Гьаб дир тIехь тIаде швелалде цензура батугегиян абулев гуро
Улка балъголъи гьечIого цIогьорасе рагьун тараб гъамас гуро
Амма бокьилаан бачIине заман дунялалда балъголъи гьечIеб кучIдузе цензура гьечIеб
Дида гьумер бихьичIев гьалмагъ гьари буго дир дуде бичIчIа балъголъи рагьичIони поэт поэт гуро
БахIаралъул пардав борхулеб гIадин борхизе ккола дица саназулги сапаразулги балъголъи магIил балъголъи цIадул балъголъи
Гьарула Дуда балъгоябан ккараб улкаялъул балъголъилъун гьабуге
Дица рагьараб дуца къаге
Дир сипатазда дир суратазда дир накъишазда дурго нусалъ гIужал гьаруге
КъватIибе реххун бугебги бахчараблъун гьабуге
Бищунго бахчарабин чиясе хIалхьи толареб жо
Сонго баянабги жакъа балъгояблъун гьабуге
МагIнабазул хъаравуллъун вукIунге
222 Дуралда релъимчIеб пикру гьереси бугинги ккоге
Рокьи цIадирабазда цIаге берцинлъи натIазги борцунге
Лъай цIакъго цIодорлъулелан гIадаллъизеги бегьула
Гьеб цIакъго ц Iодорлъиялъ чияразеялдаса нилъергоязе зарал гIемер ккола
Кье дие божилъи божа дида кIудияв гIурав чиясда
АбутIалибица абула Лъим махIцараб мехалъ накалде бахунеб гьечIониги гьелъул тIину бихьуларо
Г Iадан квешлъарав мехалъ балъголъи гьесул гьелда релълъун букIуна
Инсуца абуна Цо кIудияв чи вачIунаан инсухъе мехмехалъ
ХIамзат бегьиларищ lагьаб хабаралъе нахъа рокъове вилъиме
Унаан гьав цояб рокъове шуршудулаан инсул гIинзукье
Гьедин букIана кIиголъабго нухалъ
Ахирги инсуца кIудияв чи нахъеги вачIун гьесул шуршур рагIараб мехалъ абуна Гьеб дуца шурун бицунебщинаб жо гьедин кIвар кьезе гIанасеб гьечIо
Гьеб Расулидацин рагIани бегьулеб жо буго
Дун бищун балъголъи гьечIевлъун рикIкIунаан нижер рокъов
ХIакъикъаталда дица гьабсагIатги абила гIемераб балъголъи бугев чиясулъ хIалихьалъиги хияyатги камуларилан
Балъго сардилъ росулъе бачIуна бацI цIогьорас бикъула рукъ дунялалда байбихьула рагъ чIвала гIадамал
Амма кечI кидаго ахIула рагьун
Дир гьудул балъгояб балъголъилъун букIа баянаб те
Гьеб мехалъ дир тIехь ригьда щвела хириял цIалдохъабазе
Мунги гьезул цояв
Дир баркала дуе баркала кьезецин къанагIат вихьулев чи
Дица гьаб тIехь хъвана тIабигIаталъ дие кьураб бищунго хIикматаб хазина хирияб магIарул мацIалъ
Хвалчабазул чвархъиялда релъараб гьеб мацIалъул халкъалъул къадар лъабнусазарго чиясде бахуна
Гьеб 223 дагьаб гьечIо
Дагъистаналда куч Iдул кIиазарго чи гурони кIалъалареб мацIалъги гьарула
Дида лъала ракьалъул гIурхъабаз гIадамазул дунял къварид гьабулеблъи
Амма дагьабги къварид гьабула гьеб мацIалъул гIурхъабаз
Гьанже бич IчIизе захIмат буго кин кидаялиго магIарулал рухIгIан гIагараб мацIалъ Пушкин гьечIого Лермонтов цIаличIого Толстой лъачIого Чехов рагIичIого рукIаралали
Инсуца абулаан кигIан гьурщаниги пихъ тIагIунареб Пушкинил гъветI магIарухъ бижи бугин цо талихIан
Дица абула пачаясул генералазул мундиразе къуличIо Кавказ
Гьеб къулана гIолохъанав поручикасул кучIдузе
АбутIалибица абуна баркала дир бецIаб мукъсанго чираахъ кунчIараб подвалалъубе Чеховги вачун рачIаразеги гьеб подвалалда лак мацIалъ ахIарял дир кучIдул Кремлиялда рагIизабуразеги
Цо дир ккараб бицинин г Iурус мацIалда дир тIаса рищарал кучIдузул тIехь басмаялда бахъараб мехалъ дир редакторас абуна Дуца Полтава щай гьаниб лъечIеб ан
Дица абуна Полтава Пушкинил поэма бугин дица магIарул мацIалде буссинабураб кин дир гIурус тIехьалда гьеб бахъилебин
Гьев лъугьана гьеб магIарул поэма бугин дуего бокьараб гьабе ян
Цебего ккараб гьеб хабаралдаса гьанжеги вохун вукIуна дун
Цоцо перевод гьарурал асаразде жидерго хъизаналъул чагIазде гIадин ругьунлъун руго магIарулал
Дида лъала цоцояз дир рахъалъ абула дун кIудияб гьунаралъул бетIергьан гурин таржамачиаз гIезавурав чи вугин
Дица гьелда дагIба баларо
Таржамачаг Iаз дирги дир кучIдузулги дунял гIатIид гьабуна дир гIурхъабазул хъулбузул каваби рагьана дир Дагъистаналъул цIаялги цIвабиги рикIкIаде кенчIезаруна дир Каспиялъулги дир Гъойсуялъулги карачелал гIатIидал рикIкIадисел авлахъазда гьелчезаруна
224 Дун щив
ТаржамачагIаз дие кьуна Гейнеги Бернсги Шекспирги Саадиги
БатIибатIиял руго таржамачиал
БатIибатIиял руго поэтал
Бищун цеве таржамачи вукIине ккола живго художниклъун
Дир тIехь буссинабулей вукIине кко ла живголъунги дунлъунги
Жиндирго миллаталъул чилъунги дир миллаталъул чилъунги
Дида гIадамаз гьикъула таржамачаг Iазда дур магIарул мацI лъалищан
Дица абула кIалалда лъаларин ракIалда льалин
КочIохъанасда коч Iохъан рикIкIадасан вихьула
1937 абилеб соналъ МахIачхъалаялда букIана Пушкинил Росу абураб кечI бищун лъикI Дагъистаналъул мацIазде буссинабиялъул рахъалъ кочIохъабазул кон курс
КIикъого поэтас буссинабуна гьеб кечI цо магIарул мацIалде
Амма тIоцебесеб премия щвана цониги рагIи гIурус мацIалъ лъаларев дир инсуе
Гьес гьеб бусси набуна подстрочникалдасан
Гьесда поэтасда кутакалда бичIчIана ракI ракIалъ лъана поэт Пушкинил мацI
Гьайгьай цIакъго лъикI букIинаан таржамачиасда авторасул рахьдал мацI лъалебани
Амма бшцунго кIвар бугеб жо буго кочIохъанасул дунял таржамачиясул дуняллъун лъугьин
Дида лъала цIакъ къанагIат гурони гьечIо магIарул мацI лъалел чагIи
Амма маг Iарул адабият гьанже анцIанцI мацIаз цIалулеб буго
Гьаб дир тIехьги оригиналалдаса гуро подстрочникалдаса буссинабила гIурусалде
Щиб жо подстрочник
Гьеб буго беразул канлъи сварав каранда ракI кIутIуларев чи
Таржамачияс канлъи гьесухъе буссинабизе гьеб ракI букIараб куцалъ хIалтIизабизе ккола
Щиб жо подстоочник
ЧIваби тIураб тIамур цIа свараб гьансито
Таржамачияс пандрида цIидасан чIваби разе ккола гьастIа цIа бакизе кколла
225 Щиб жо подстрочник
Кверзукьа бортараб байрахъ куркьбал гьечIеб хIинчI
Таржамачиас художникас хIанчIида куркьбал гъезе ккола бортараб борхизе ккола
Щиб жо подстрочник
Цо парикмахерас дир мегежги кIкIван катIариги къунцIун къачIан хадуб дида абуна мун гьаниве подстрочник гIадин вачIанин гьанисан абуни унгоунгояб перевод гIадин унев вугин
Гьелда бан цо хабар бицинин Гьеб букIана Кубаялда Сантьяго шагьаралда
Гьенив дун парикмахерскаялде вилълъана нухда бахараб мегеж бетIер къачIазе
Кубаялда мегеж кроваталда гIадин регизеги гьарун кIкIвала
Вегизеги гьавун парикмахерасухъ дунги тун тиризе ана дир таржамачи
Дида мацI лъаларев дида цIар лъаларев парикмахер дир мегеж кIкIвазе лъугьана
Нус рекIараб букIинчIогонищ парикмахер махщел гьечIев ккунищ яги дирго гьумералъул гIайибищ кинали дида лъаларо амма мегеж кIкIвалеб мехалъ дида кидаго унтичIеб гIадин бухIун унтулеб букIана
Дица рокъоб гьабилареб сабру гьабулеб букIана
Цоцо мехалъ дида кколеб букIана дир кинабго нилъу къотIулеб бугин кIаркьаби сусулел ругин
Дун зигардизе лъугьана
Гьазда бичIчIулареб магIарулалъ гIурусалъ щиб дун ахIдана квералги гьурмада чIван унтилеб бугин
Парикмахер дунги тун вортун къватIиве ана
Щугоанлъго минут гьоркьоб инчIо гьев цокIиго халгIатал ретIарал чагIигун нахъ вуссун вачIана Гьел гъуцIдулгин дир кIалдир квалквадизе лъугьана
Гьезда ккун буго дун гIусал унтун зигардилев вугин
Дида тарабани цодагьаб жо хутIана дир цаби рахъизе
Цоцо таржамачаг Iаз кучIдузул кIалдиса цаби рахъула
Цаби гьечIеб кIалдиб гьури гьештIола
Дица гьарула гьештIезе тIамуге дир тIехьан
Цоги хабар Цодагьал саназ цебе Япониялде унеб мехалъ дица Япониязул гьудулзабазе сайигъаталъе кьезе балхъалисесул щагIил хъуби росун рукIана
226 Хиросимаялда гостиницаялда дихъе рачIана дунялалда машгьурал Япониязул художникал рослъади
Дица гьезие сайгъаталъе Дагъистаналдаса росарал сувенирал ругин балхъалисезул хъуби рукIараб чемодан рагьана
Кинаб рогьо кинаб нич
Дир муцIиял дир хъуби лъицаялиго гьецIокъ кьабгIараб гIадин анцIихъе рекрекун щущан руго
Дида лъаларо киб гьаб балагь гьазие ккараб
Индиялъул таможнияз гурхIел гьечIого чемоданал цоцахъе реххулеб мехалъищ ялъуни Таиландалъул накIкIалъан самолет палугьан гIадин кIичIардулаго боржунеб мехалъищ Токиоялъул носильщиказ гIодор лъолел мехалъищ
дир хъубузул куцмухъ хутIун букIинчIо
Дица художниказда тIаса лъугьаянги гьарун босун хъурараб щегI гIодобе балеб букIана
Амма художниказ кинабго шегI жидеего рокъобе босана гьеб щаян лъачIев дунги хIикмат гьавун
ЦокIиго къоялдасан гьез дун гьоболлъухъ ахIана
Дир хъурараб хъабаги дир бекараб муцIиги цебе букIараб куцалъ кинабго гIуцIун буцIун берцинго къачIан буго
БукIараб балагьалъул лъалкI гIаламат щибго гьечIо
Бекараб гъурараб регъараб мехалъ ругънал хутIун лъим бецIцIичIого букIунаро
Амма гьанибе тIуна цоялъубе Дагъистаналъул коньяк цоялъубе Япониязул саки цо тIинкI къватIибе бецIцIичIо
Гьеб мехалъ дида ракIалдещвана бищунго лъикIал таржамачаг Iи
Дир тIехьалъул подстрочникги хъурараб шегI гIадин буго гьебги босун некIсияб магIарул хъаба муцIи гьабе
Ва гьенисан пикрабиги музыкаги гьекъезе кье дуца художник
БатIибатIиял руго таржамачаг Iи
Цо магIарулас ХIажиМурад буссинабураб куц Дагьал церегIан соназда Дагъистаналъул пачалихъалъул издательствоялъ маг Iарул мацIалда къватIибе биччана Толстоясул ХIажиМурадил цIияб таржама
Кинаб цIилъиха гьеб таржамалъул
Таржамачияс ХIажи Мурадиде тIаде жубан батана жиндирго рахъалъ Толстоясул букIинчIеб кIиго бетIер
227 Дица гьесда гьикъана дуца щай гьадин гьабурабан
Гьес жаваб кьуна Толстояс гьаб къиса араб заманалъ хъвараб бугин
ЦIалдохъабазда бицине ккеларищ ХIажиМурадил къотIараб бетIералъул хадусеб къисматан
Гьадинал таржамачаг Iаздаса цIунаги дир тIехь
Гьез гьалъул бет Iер къотIизе бегьула
Инсуца абулаан Цо махщел гьечIев таржамачиас гIурус мацIалде буссинабураб жиндирго кечI цIидасан магIарул мацIалде буссинабураб мехалъ инсуца абуна Дида дирго лъимер лъалеб гьечIо
Гьадинаб таржмаялдаса таржама гьечIого магIарухъго те дун херав чи
У руссинарурал асарал гьел релълъуна сапаралъ рикIкIаде арал яги цIализе щиб хIалтIизе щиб хIалхьиялъе щиб армиялде щиб арал росулъе нахъ руссарал васазда
Гьениса гьел я щулалъун я унтун я лъикIлъун я квешлъун я цIар босун я рогьо гьабун руссуна
Дир тIехь дица сапаралъ битIулеб буго
Киндай мун нилъер гуреб бакIалда букIинеб
Хисиладай дуца дир магIарул ретIелги тIагъурги гIамалги хасиятги
ХIалакъаб чахъдал гьаракь рагIуларо
Лъидаго гьаракь рагIичIого гIабдаласул гIеч гIадин гьоркьоб хутIиладай тIагIинадай мун
Яги батIияб би жубараб мулатка гIадинищ мун бачIинеб
Дида лъала лъарагIалде унин яман яхшилъулареблъи
Дир тIехь яман батани переводалъ яхши гьабизе дир хьул гьечIо
Дун рекъав херав ватани квер чIван вачунге паракъат рокъов те
Дир пахьуде гъалай биччаге
Дунги поэт мунги поэт
Гьаб тIехьалъе гIоло кIиязго бащад кьезе ккола нилъеца жаваб
Дида лъала гIемерисеб нухалъ дур хIалтIи баркала гьечIеб буго
АбутIалибица бицана 228 Дир руго цо лъикIай ясги цо квешав васги
Яс кийго еццула радиоялъ газеталъ маяк йигин лъикIай цеетIурай гIадан йигин
Вас киназго гъалмагъЙирчи вугин кIалухъ вахъула Дидеги гIемераб гIайиб гьабула халкъалъул поэтас гьединав квешав вас гIезавун вугин
Яс еццулей мехалъ абула гьей школалъ комсомолалъ куцан гIезаюрай йигин
Гьей улкаялъул яс йигин
Вас какулеб мехалъ абула гьев АбутIалибица гIезавурав вугин
Гьедин рукIуна гIемерисеб мехалъ перевод гьарурал кучIдулги
ЛъикIаб кечI батани автор веццула таржамачиясул цIар бахъуларо
Квешаб кечI батани авторасул иIар бахъуларо таржамачи какула
БитIараб гьечIо гьеб лъикIалъеги квешалъеги гIоло дир гIагарав гьудул кIиязго нилъена жаваб кьезе ккола
Дир пикру дураблъаги дир бакъан дураблъаги дир сурат дураблъаги гьаб гьоко кIиясго цебе бачаги рахърахъалде цIаге
Гьелда бан бицинин цо гьадинаб хабарги Вехъасул хинкIалги ханасул васги МагIарул тIалъиялда машгьурав хан вукIун вуго
Ханас лъабго лъади ячун йиго амма цонигиялъ гьасие вас гьавун гьечIо
Гьас ункъабилей лъади ячун йиго
Ункъабилей лъадиялъ 5060 сон барав ханасе вас гьавун вуго
Кинаб рохел кинаб байрам
Бухе къали пуй зурма гьекъе гIолохъаби бихьинчиясул рахъалъ
Амма халат хутIичIо рохел
Хеккого ханасул вас бицине лъалареб лъезе цIар гьечIеб захIматаб унтиялъ унтана
Щиб кечI кинидахъ ахIаниги кьижуларо щиб квен гьабуниги кваналаро хIалакълъун вакъван унев вуго
АхIана тохтирзаби киналго улкабаздаса дару гьечIо дарман гьечIо рес гуро сабаб гуро
Холев вуго цохIо вугев хIикмат хIасрат вас
Гьеб мехалъ ханасухъе вачIана цо ресукъав мискинав росдаца рикIкIунарев мадугьал
ТIадегIанав хан дие изну кьуни дица хвасар гьавила дур вас
229 АскIор рукIарал цоял гIабдалилан ах Iдана цоял ахIмакъ вихьуларишан релъанхъана
Амма мискинав мадугьалас абуна щив жив ватаниги жинца хвасар гьавилин ханасул вас
Ханас ццин бахъун цин къватIиве гъолев вукIана мадугьал цинги гьадингоги холев вас хвасар гьавизе ракIалде ккарав чи виччан тезе ккелин хIисаб гьабуна
Вилълъаха хIалбихье хвасар гьаве ян абуна ханас
Хан дуе вас хвасар гьавизе бокьани изну кье дие цо чи гьечIеб бакIалда кIиголъабго минуталъ дур лъадигун кIалъазе
Вилълъа тIагIа цевеса
Унев вукIана мискин нахъе ханас хIисаб гьабуна Вас холев дун
Виччай кIалъай абе кIиго минуталъ лъадигун гьав
Дие кколеб зарал щиб
Мискинав мадугьалги ханасул лъадиги цоцада дандчIвана
Мадугьалас абуна Дуе вас хвасар гьавизе бокьун бугищ
Гьаб хабар нилъер хабалъеги цадахъ босулеб балъголъи буго
Дуца бице дида
Лъидаса гьав вас дур
Ханасул лъади доегьание балагьула балагьула багIарлъула
БитIун бице Ханбика нечоге
Ханасе цIакъ вокьун вукIана вас
Гьев гьавичIони цогиялго гIадин гьес дунги йиччан тезехъин йикIана
Гьеб лъан дица магIарде араб мехалъ ханасул цо вехъасулгун хIарамаб бухьен гьабуна
Гьанже лъала дида васасе дару янги абун ана мадугьал ханасухъе
230 ТIадегIанав хан дихъ г Iенекке дуе вас хвасар гьавизе бокьани
Дуца васасе дур гIухьбуз кваналеб квен кье
ХинкIалги мохмохги ражигийщ
ХинкIалги мохмохги ражиги
ЛъагIел бараб лъимадуе
ЛъагIел бараб лъимадуе ТIагIа гIабдал цевеса
Мадугьал нахъе ана
Амма ханас хIисаб гьабуна Гьадинги холев вас додинги холев вас
ХIадуре лъади васасе гIатIал хинкIалги ражиги мохмохги
Босун ханасул лъадуца васасда цебе цо кидаялиго жиндирго вехьасда цебе гIадин лъуна цIулал хIерч хIарччиниб гIурул ханал гIадал хинкIал бухараб ражи белъараб мохмох цIорораб мугIрул лъин
Васасда инсул квен лъараб гIадин гьев гьезда тIад речIчIана гъираялда кванана бацI гIадин жеги гъалбацI гIадин
Гьев багьадур гIадин гIун вачIана
Унтаби гьесдаса тIурана
Гьедин бицана дие гьедин лъугьинчIого букIинеги бегьула амма дида лъала адабият жиндирго эбелэмен тIабигIаталдаса ракьалдаса гIамалалдаса гIадаталдаса мацIалдаса ватIаналдаса тIунани кигIан гIемераб рес бугеб бакIалде кканиги рехсарав ханасул вас гIадин дарударман гьечIого бакъвалеблъи
ЦокIиго соналъ цебе дир магIарухъ ккана цо хIикматаб иш
КIудияб мегIер жибго бугеб бакIалдаса гама гIадин ана гочун
Гьеб цо кигIаналиго манзилги гьабун МочIохъ абураб росдада цебесан унеб Цо лъарада мугъги цун чIана
МагIарда рукIарал гIухьбузеги гIиязеги щибго зарал ками ккечIо поездалда унел пассажиразе гIадин
Гьанже гьениб лъугьана кIудияб хIор
ХIоринир ччугIби руго рус би лъедола экспедицияби рачIуна
231 Дир тIехь батIияб кIудияб халкъалъул мацIалда дида бихьула гьеб чIараб бакIалдаса гочараб мачIхъадерил мегIер гIадин Биччанте гьелъ жиндихъего ахIизе гIадамал
Къираласулаб Непалалда вукIарав мехалъ дун вахана Катмандуялда гIагарлъухъ ругел рорхатал мугIрузде
Гьеб рикIкIадаб улкаялъул мугIрулги кIкIалалги иххалги дида Дагьистаналъул тIалъилъун бихьана
Дида ракIалде ккана гьел цоги мацIалде руссинарурал дир асарал ругин
Гьединаб асар цIакъ ракI бохараб асар буго
Бусурбабаз абухъего хъвараб бихьилеб батила
Дица гьалда лъугIизе тела
Риидала байбихьана гьанже хасел щолеб буго
МагIарухъ росулъ ургъана шагьаралда хъвана
Радал тIоцебесеб мохъ хъвана гьанже сордо бащалъулеб буго
Гьанже кьилиги бахъун авлахъалде биччан телин чу
Виччай дун цодагьалъ гъасде кье хъалиян
Кванан вахъараб мехалъ живго аллагьасги цIалеб рагIула гьаб
Дида лъала анщинахъе сапар битIуларо хъванщинахъе тIехь лъугьунаро
Нахъисеб тIехь нахъиееб рогьалида байбихьила
Нахъиееб тIехь нахъисеб соналъ хъвала
Гьанже сордо лъикI
Ва салам ва калам
232 К I И А Б И Л Е Б Т I Е Х Ь 233 ГьитIинаб халкъалъе ханжар кIудияб къваригIунеб букIун буго Шамилица абуна 1841 абилеб соналъ
ГьитIинаб халкъалъе кIудиял гьудулзаби къваригIунел рукIун руго
АбутIалибица абуна 1941 абилеб соналъ
ГьитIинал кIулазги кIудиял гъансал рагъула Дир инсуца абуна
ГьитIинав киве мун
Гьаб дицаго абула
ЦIа бакун буго жаниве вакке
234 ЦОДАГЬАБ ЦЕБЕРАГ IИ
Эхеде рехараб тIагъур гIодобе бортизегIанги гIолохъанчиясе рахIат хIажатаб жоян абулаан дир эбелалъ
Дунги цо хурги бегун цоги хур бегилалде гьоркьоб бугеб ссанда цодагьалъ вегана
КIиго тIехьалда гьоркьоб унеб замана гьединаб ссан буго
Гьеб релълъуна кIиго росдада гьоркьоб бугеб гохIалда яги кIиго гохIалда гьоркьоб бугеб росдада
Амма дида ккола дун веганин Дагъистаналъулги гIаламалъулги гIорхъода
Дун вегун вукIана цер гIадин цояб бер рагьун цояб бер бахчун цояб гIиналда гъоркь квачIги лъун цояб гIиналда лъураб мехмехалъ эхедеги борхун гIенеккун
Дун балагьунги гIенеккунги вукIана дица цогияб тIехь хъвалелде цебехун хъвараб рагIанадай цIаларабдаян
Гьедин росдал гIелас гIакIа ахIуларо цебехун ахIараб рагIун бугищали лъачIого
Гьедин цо бакIалда нодо букIкIун дандчIварав гьобол кIиабизеги гьебго бакIалда рештIунаро
БатIибатIияс батIабатIайиса къабул гьабуна тIоцебесеб тIехь Дир Дагъистан
Гьелда хIикмалълъизе ккараб жо гьечIо
Дир эбелалъ абулаан батIибатIиял пихъал батIабатIайиса кунин цIулакьо гIабул бахъун гIеч хъал бахъун микьиргага рехун
ТIехьги цIалдохъабаз гьедин цIалула
Щивасда гьелда чIвазе гIайибги батула
ГIайиб къадиясул ясалдагицин кколеб жо рагIула
Дун къадиги гурелъул дир тIехьалдаги рахьдалъе ккарал тIутIал гIадин ракI буссинабулел бакIал ратизе бегьула
Амма букIаниги азаргоязе букIа нусгоязе букIа анцIгоязе букIа яги цохIо диего букIа дица хъвалеб буго кIиабилеб тIехь Дир Дагъистан
Сон хъвараб букIана цебе рагIи бакъан
Гьанже жибго рагIи кечI буго
Дица бицине буго гьаб дир хIикматабги гIадатиябги улкаялъул кин гьаб бижараб киб гьаб бугеб гьалъул гIадамазул 235 гIагарлъиялъул мадугьалзабазул гIадатазул гIамалазул мацIазул росабазул шагьаразул ва гьелда релъараб цогидалъулги
Дица кинабго бицинишха кинабго киназго бице
Дица дирабго бицина
Дица бицарабгIан цогидазги бицани кида къадги Дагъистаналъул хIакъалъулъ цо рекъараб хабар лъугьине бегьула
Цоцояз рукъ гьабун гурищ росу лъугьараб
Дун тIаде вахъана
Жакъа тIоцебесеб ихдалил оц балеб къо ккола
Гьадинаб къоялъ цебегосеб гIадат букIана цого гьаркьидалъун байбихьулеб анкьго сайгъат столалда лъолеб
Дир столалда лъун руго гьединал сайгъатал 1
Цо чашка кофедал
Цо рюмка коньякалъул
Цо пачка Казбекалъул
Гьа гьанжеги хъвачIеб кечI кида хъвалеб
Байбихьизе заман щвана
Гъасда цIа бакун буго
ЦIеда хьаг лъолеб буго
Рагьдухъ бухIараб бакъги буго
Балеб гIисинаб цIадги буго
Гьадинаб къоялъ рохьоб чундузул бертин букIунеб рагIула царае чIужу ячунеб
Гьел ракьалда чIараб нуралда кварида тIад палугьаби гIадин хьвадулел рагIула
Гьединаб къоялъухъги балагьун дир эбелалъ абуна цо нухалъ гьадал бакъул чIоразул рукIкIбузда гьал цIадазул куналги хун букъараб тIалъи бугин нилъер
Жакъа их чIараб къо
Бице хирияб тIалъи тIоцебе гьадинаб къоялъ цого гьаркьидалъун байбихьулеб анкьго сайигъат дуе кьечIебищ
Бицуна кьун рукIанилан
236 ЦIа рокьуеги кьалуеги гIумруялъеги ЦIар ахIуеги ях Iалъеги бахIарчилъиялъеги ЦIан гIумруялъул тIагIамалъеги роцадуеги ЦIва тIадегIанаб къасдалъе мурадалъе сапаралъе ЦIум мисал босизе ЦIумур рикIкIаде гьаракь рагIизе ЦIалкIу чIахIкъулалдаса къиматаб гIумруялъул хIалухъин батIа гьабизе
Гьеб анкьабго гIаркьел буго дур гъотIол
Дуе хвел гьечIо
Дур васазул щивасе кье гьел
Диеги кье цIа ссунареб цIа
ЦIаги лъимги цолъун гьабураб тIабигIатги тIагIамги ккола мун
Дун дур бицунев вуго
Дица васасул хабар эбел инсудаса байбихьулеб гIадин дур хабар цIадудасанги лъедасанги байби хьулеб буго
ГЬАБ УЛКА КИН БИЖАРАБ
ГЬАЛЪУЛ ЭБЕЛЭМЕН ЦIАГИ ЛЪИМГИ ЦIадулгун махсара те Инсуца абулаан
Лъелъе ганчIал рехуге
БатIибатIиясда батIабатIаго цее чIолей ятила жиндирго эбел
Дидагоги лъабго батIияб сураталда цее тIамула дирго хIалимай эбел
Рогьалида гъежтIа гIеретIги лъун лъадаса ячIуней бищун хирияб хазина босун ячIуней гIадин
Гъасда цIаги бакун гьелъухъ хIинкъадго я хIайранго балагьун
Цинги кини кIибикIулей
Къаденахъе гъежтIа гIеретIги лъун лъадае уней бищун къиматабги къваригIарабги босизе уней гIадин
Гъасда цIа бакулей 237 бищун хIикматабги хIажатабги гьабулей гIадин
Цинги кини кIибикIулей
Къаси кини кIибикIулей цIа бакулей лъел цIолей
Кидаго хасалоги риидалги ихдалги хаслихъеги гьедин цее чIола дида эбел
Гьелъ абулаан Гьаб буго гIумру вас
Гьелъ гьарулаан Дун лъадаса юссинегIан цIа ссвине тогейилан
Гьелъ ахIулаан цIадал къатIрабазул кун бакъул рукIкIбуздаги ххун букъун бугин Дагъистан гIуцIун бугин Дагъистан
Дагъистан бесдал лъимер гуро
Руго гьалъ мугъ чIварал кьураби гьалъул эбелэмен цIаги лъимги
Абула гьаб улка улкалъун лъугьиналде бакараб цIа букIанилан
БитIараб батизе буго
ЦIадул кистал карачелабазул кьеркьераб щакъиялдаги ччун бахъараб сураталда релъун бихьула дида магIарулазул кIудияб гьечIеб ВатIан
ГанчIида гамачI кьабе цIа пирхула
Кьурда кьуру тунке цIа бакула
Хъаталда хъат кьабе цIа паркъула
РагIуда данде рагIи рехе цIа кенчIола
ГIандрил чIвабзазда килиш кIутIе КочIохъанасул бадибги цIа килшалъги цIа
БуртIил тIомода кьагIрил тахтаялда квер бахъе Канлъи кунчIулеб куц берцинабги батIибатIиябги Чвахулеб иххдалил лъарал карачелазул гIадин Кинида гIодулеб белъулеб лъимадул гIадин
МагIарулаз гьединаб кьегIер жеги мех щвезегIан чIечIого цоцо чахъдал ургьиса бахъула цIа кунчIулеб канлъи паркъолеб тахтаялъул ботIрода лъезе кIургIараб тIагъур гьабизе
Абула тIохдеги вахун гьединаб тIагъур магIарулас лъолеб мехалъ магIарда хасалогицин гIазу биунилан
238 ЦIаги лъимги
Киб гьазул лъалкIал гьечIел мугIрузда гIалахазда гIагарал рохьазда бацIил гьакIкIараб кIал гIадал кIкIалабазухъ нохъазда парсазда гьетIгьетIун бекбекун разарун лъолел тIаргъал гIадал яги лъедезе хIадурал крейсерал гIадал кьур кьурарал кьурул сверабазда
Бекерулеб чол тIукъбулъан магIардасан баккулеб дагIнил бегIерал лълъурдуздасан лъалиниса бахъулеб хонжрол баладасан тункIил кIалдисан рагIулъан магIилъан кисанго кидаго радалги къасиги баккулебгун тIерхьунеб гIадин паркъула къалъкъалъула гьаб цебегосеб цIа
КIудияб гъансито дир Дагъистан гъедин абулаан эбелалъ
Балагъе магIарул гIолихъанги гIолилайги тохлъукье цоцазде данде чIвараб мехалъ кIиго гIишкъу цоцаде гIагалъарабго цо гIагараб лъалеб нур кунчIулеб куц
Гьезул берал кIиго ицц кIиго цIа цоцазе гвангъула
Гьезул ракIалдещвеял хиялал рокьи ццин кинида лъимер рохьоб чан зодихъ хIинчI цIва гьел киналго руго цIадул тIанчIи
Жеги цIа босизе лъихъего ине ккечIин абула магIарулас жиндиего рецц гьабулелъул
Досул тIалаялъусан унеб кIкIуй гIонкIол рачIчIалдаса тIеренаб буго ян абула магIарулас цониги вокьуларев чи какулеб мехалъ
Я аллагь гьасда цIа рекIунгеги кидаго дуран цояс рекIарабги ссваги дурго ян дандияс гьедин кьола магIарулас нагIана къацандизе ккараб мехалъ
Чи гурин вук Iарав цIа вукIанин абула магIарулаз бахIарчиясул бицунеб мехалъ
Цо кучIдузул тIехь цIалараб мехалъ инсуца абуна Кинабго рекъон буго кинабго битIун буго
ЦIул буго гьан буго хьаг буго
ЦIа гьечIо гьалмагъ
Хинлъиги канлъиги гьечIо
ТIагIам кинаб букIинеб я белъинчIеб я 239 бежичIеб гьанада
ЦIа къваригIун буго
Цо нухалъ АбутIалибица магIарул мацIалда дие жиндирго цIияб кечI цIалана
Дица абуна гьеб рахьдал мацIалъ хъварабгIанги лъикI лъугьун бугин
АбутIалиб живгоги рази вукIарав къагIидаха гьес абуна Цогидаб мехалъ гьадин лъугьинароан
Гьинал рекIелъ цо гIажаибаб цIа кунчIараб мехалъ хъван борчIана
Шамилида гьикъун буго Бице имам кин гьитIинаб мискинаб бакъараб Дагьистаналда кIвараб кIудиял пачалихъазул аскаралгун нуснус соназ багъизе
Кин дуда хIал кIвараб хIал гучав гIурус пачагун къоло щуго соналъ къеркьезе
Шамилица абун буго Дагъистаналде гьеб кидаго кIвезе букIинчIин гьелъул каранда жаниб гьалдолеб ццидалги рокьулги ц Iа букIинчIебани
Кинабго гьеб цIаду гьунар бугилан
РикIкIада Генуб росулъа мискинав ахихъанасул вас
Дун цогидаздаса я залимав вукIинчIо я кIудияв вукIинчIо
Дун гьитIинго унтарав гIуна
Дихъ балагьун цоцояз гIемер мехалъ хутIиларинцин абун буго
Гьелъ ГIалиян лъураб цIарцин дун лъикIлъизелъун Шамил абун хисун батана
Дида кIудияб дунял бихьичIо
Дун чIахIиял шагьаразда кваначIо
КIудияб ресалъул бетIергьан вукIинчIо
Дун цIалана цохIого гьал гIисинал росабазул мадрасабазда
ХIамузда гьиралги лъун гьитIинго витIулаан дун Шурагьаве пихъ бичизе
МугIрузул сухъмахъаздасан чанго соналъ хьвадана дун гьедин
КIочон толаро цо нухалъ гьеб шагьаралде щолеб росулъ хIухьбахъизе чIарав диде аскIореги рачIун цо цулъарал гIолохъаби дие рокьуларел мокьрамахIал гьаризе лъугьарал куц
Цояв дида тIаса тIагъурги бахъун тIурана
Гьесда хадув дун вортулаго цогиял гIагIаялда дир хIамида рукIарал пихъил гьагьал хъамизе журана
ТIирхана дир рекIелъ цIа
Бахъана тIагъихъахI къватIибе
Дир тIагъурги босун тIурулев вукIарав цояв кавудал кIалтIа кквезе щвана 240 дихъе
Дица гьев рахънив щалайдулъ щокъроб квералги цун гъанкъулев вукIана
Гьев гьардана те ян жиндир махсара букIанилан
Дица гьесда абуна ЦIадулгун махсара тейилан магIаруласул тIагъур бетIергьанасул ботIрода тейин
Гьесул кIаркьабаздаги кIалмацIалдаги щалайги бахун дун вортана дир пихъ бикъарал ралагъизе
Дица цо тIохдеги вахун ахIана чехьалъе ханжар бокьичIез хехго дир гьагьал хIамида лъейилан
Чехьалъе ханжар бокьилищ
Гьез дун гIемер мехалъ валагьун чIезавичIо
Гьав васас кIудияб хъуй гьабизе бугин гьагьал хIамида лъуна
Дунги хIахIа ян хIамидаги абулаго гIинда базабун дирго тIагъургун цевехун вилъана
Дие доб мехалъ кьалгихъуйги хIажат букIинчIо
Амма хъудизе тIамуна дун
Гьоркьор сонал ана
Дун дирго гвердил къвалалги гурун ракьги кьурде тIаде баччун гьенив гъутIби къачIалев вукIана
Гьегьал рагъалъ щварал ругъналги рукIана дир черхалда
РачIана гIадамал борче ярагъан рекIа чодаян
Дица инкар гьабулеб букIана
Ахихъанлъи бокьун букIана кьалудаса
Амма гьез абуна Шамил нилъер иццал чамгIал гьарулел ругин нилъер чирахъазда ганчIал речIчIулел ругин нилъер тIагърал чияда лъолел ругин Нижеца квер чIванищ чоде вахинев ялъуни мунгойищ
РекIана дир каранда цIа
Гьелъ течIо дун ахикь
Вахана дун чоде
Гьеб цIа цIад гуро гьури гуро
Дир къуваталъ гуро гьелъул къуваталъ кIвана дида къоло щуго соналъ гучав пачагун вагъизе
Гьелъ хъудизе тIамуна тIубараб гIасруалъ Дагъистанги Кавказги
Бицуна цебе Дагъистаналъул гIорхъи цониги гъачагъаз яги тушманас бахани гьебсагIаталда бищунго гIагараб магIарда гIари гIадаб цIа бакулаанилан
Гьеб бихьун цогидал росабазги цоялда хадур цоял гьарун кинабго Дагъистаналъул рорхалъабазда цIаял 241 ракулаанилан
Гьеб букIана магIаруллъи чоде бахинабулеб хехаб ахIи
Щибаб рукъосан щибаб къотIносан рахъунаан чабхъад рекIаралги лъелалги
Рукъор балагьун хутIарал херазда лъималазда лъалаан магIарда цIа гвангъун бугогIан мехалъ Дагъистаналъул ракьалда тушман вукIин
ЦIа гIодобе буссунаан гIагараб тIалъиялда тIаса хIинкъи балагьарабго
Жидерго гIумруялда жаниб гIемерал ракизе ккана магIарулаз цIаял
Гьел рукIана некIсиял байрахъал буюрал
Гьез хисулеб букIана гьанжесеб техника телги радиоги
Гьелъин Дагъистаналъул мугIрул рохьал гьечIел гьел рукIарал цIаязул тIад ганщал регарал гIадал гIаламатазулъ ругел
МагIарулаз абула хонжрое лъикIаб бакI лъел бугин цIаялъе лъикIаб бакI гъансито бугин
Амма магIарда цIа бакани лъалиниб бегараб ханжарги гьеб ханжар гурин гъастIа вукIунев бихъинчиги гьев бихьинчи гурин
Цоги бицуна Дагъистаналъул мугIрузда гIухьбулъ руго гIиял хьихьулелги гьел цIунулел чагIиго гIадин цIа цIунулел чагIиги
Гьединалго гIадамал рукIун руго цере чабхъазда рукIараб мехалъги
ГIухьбуз цIа цIунулел чагIи щибаб сордокъоялъ ирга гьабун рищулел рукIун руго
Гьеб цIакъ захIматабги хIажатабги хIалтIи букIана
Гьелда бараб букIана гIухьбузул квенги цIаги цIалеб хъалиянги бицунеб хабарги хинлъиканлъигн
ГIемераб цIа магIарда гъансито гьечIого хъатазда жанибцин цIунизе кколеб букIун буго
Квер гъанситолъун бугесда лъазе ккола мугIрул тIабигIаталъул тIолго гIамалал гIазу букIа гьури букIа цIад букIа цIа ссвине бегьуларо
Гьанжеги лъикIал лебалал гIадамазда гIагараб тIалъиялъул тарихалда жидерго лъалкIги бакIги тIанкIги ракIги тарал бахIарзазда кочIохъабазда Дагъистаналъул цIа цIунарал чагIи ян абула магIарулаз
Гьел дунялалда гIемер руго
Дагъистаналдаги гIурал руго
Гьелда бан цо хъвачIеб кочIол хIакъалъулъ дирго пикру бицинин
242 Щиб лъалеб кидакъадги я дицаго я цогияз хъвазе бегьула гьеб Цояб хъатиниса цояб хъатинибе рехун торгIо гIадин цIа басандизабулев вукIун вуго магIарулав
Я ле кверал рухIизе гурин жибго те ян абун буго гьесда цIаялъ
ЦIаялъ цIа бухIуларо ян жаваб кьун буго магIарулас
Дидагоги Дагъистан цIадудаса пирхараб цIа гIадин бихьула
Гьеб хирияб цIа цIунун буго гIасруаз
Дицаги гьеб ссвине течIого дагьабги кунчIизабизе ккола
Дица гьеб къиматаб сайигъатги васият гIадин наслабахъе кьела цIа цIуне цIадудаса нилъго цIунулел гIадин
АбутIалибица абухъе гьаб пикруялде кверазулги бакъназулги гъалай биччани кечI лъугьине бегьула
МагIарул гIадат буго бидуласда бидулав хIоринив чвердолев ватани гьесдаса къисас босуларо гьев къватIиве вахъинчIого гьес ярагъ борчинчIого
Цоги магIарул гIадат букIана гьеб гIадаталда цIар буго ЦIадал хIама ян
БухIараб бакъуца ракьги гъутIбиги ракъвараб мехалъ лълъехъ хурдулги гIиги гIадамалги хIанчIиги къечараб мехалъ цониги васасул черхалда ххурдул тIамхал тIугьдул реччел хIажатаб чIахIкъул бухьакъан жемулеб хадуб гьевги вухьун кинабго росу сверулеб
Гьеб мехалъ лъималаз къватIазда тIохазда кисакибего ахIулаан Баги бечед чваххун цIад Чвахаги аллагь гонгал Дагъистан къечон буго КъватIире рахъа накIкIал
Виччан те ракь чуризе Чваххун унел иххаца
Росдал гIадамаз гьеб ахIиялъе амин аминан жавабги гьабун цIадал хIамаялъул богIроде тIарсал гьудрул гIертIал хъуби 243 цIуцIун лъим тIолаан тIаде къасиялде мугь базе хIалухъинги кьолаан
Дунги вукIана цо нухалъ гьитIинав чи цIадал хIамалъун
Дун къанцIцIуравани гIеретI цIураб лъим бахъилаан
Амма зобазда ракьалъул гьари къанагIатги рагIулароан ва къоял ракъварал мугIрузда бакъги басандизабун гьимулаго нахъе унаан
Гьединаб бакъалда пашманаб бакъилан абулаан
Нуснус соназ гьеб пашманаб бакъукь букIана магIаруласул ракь
Нуснус соназ магIарул росубазда абулаан лълъехъ къечарал росабиян
Дир росуги гьединаб букIана
РакIалдещола цIад балеб мехалъ лъим нахъе хутIизе хирияй эбелалъ гонгакь лъолел чирмакъалал РакIалдещола кIиголъабго версталъул манзилалъ гъежтIа гIеретIгун хъатикь гулгунгун щибаб къойил лъадаса ячIуней эбелалъул свакараб гьумер
РакIалдещола росулъ бакIбакIалда лъим балагьизе газабелгун хIалтIулей ХIабибат абурай чIужу
Лъицаялиго кIудияс абулеб рагIунищали дун гьитIинав вас гIадада хIалтIулей йигин ХIабибатин велъанхъана
Эмен гьеб мехалъ диде цIакъ семана
Бугебищха дада гъоба лъим
ян гьикъана дица
Бутеб гьечIеб дида лъаларо
Амма дуда лъай щиб жо магIарулазе лъим кколебали
Гьеб балагьулезда ресукълъи мискинлъиялда тIад релъанхъизе бегьуларо
Гьеб дуе махсара гуро
Дица ракIалдещвезаруна инсуда гьес инкIкIвелдерица рахъил бетIералда перелоги лъун турбаби понцIоялде гIабадерица лъарго гьечIеб бакIалда кьо гьабиялде цоцо росабалъ хур цIун бачIине цIад базе чIегIераб жо свериялде гьарурал кепал кучIдул
Гьеб гIолохъабазда бичIчIулареб жиндир пашманаб релъи бугин абуна инсуца Киг Iан кIудияб аниш букIине кколеб лъим гьечIеб бакIалдаги кьоял гьаруни яги турбаби перелоялъ понцIозе жигар 244 бахъани яги гьел халалъизе цIазе лъугьани яги цIад базеян чIегIераб жо сверани
Эмен цодагьалъ гIенеккун чIана
Балеб букIана цIад
ХIанчIи щай гIенеккарал
ГIисин цIад балеб буго
Поэт щай гIенеккарав
ГIисин цIад балеб буго
ЧIегIераб жо сверула чIегIералъул гьан тIагIамаб букIун
Гьелъул тIомолъе бакъ цIикIкIун уна
Гьелдалъун гьабула гьариги магъил садакъаги
РакIалдещола бищун эмен вохараб къо
РикIкIад мугIруздаса росулъе лъим бахъараб къо
Газабелгун щибаб къоялъ живго хIалтIана эмен гьеб бахъизе
Лъим чвахарабго гьенире тIугьдул рехизецин гьукъана гьес дие
Гьениб бищун цебе гIеретI цIезе росдаца тIаса йищана нусго сон барай рокъоса къватIие яхъунарей херай чIужу
Бищун цебе лълъел хъаба гьелъ инсухъе кьуна
Гьадинаб шапакъат киданиги щвечIин абуна инсуца
Доб къоялъ дис хъвана хасаб кечI
Дос абуна цIадал лъим гьекъолел хIанчIазда тIокIал нуж чIухIдаруге ян рик IкIада рохьоб лъарал рагIалда ритIучIазда нижги нужедаса квеш гъечIин
Дос абуна гьаб лъадал хъуди гIадаб берцинаб гьаракь макьилъгицин жинда рагIичIилан
Гьаб иццухъе унел руччабазул гIадаб юргъа цониги гIаларчаялъ бачинчIилан
Дос баркала кьуна газа белалъе турбабазе инкъилабалъе
Гьесда ракIалдещвана хасало бараб гIазуцIер биинабун гьелъул лъим гьекъолеб заман гIертIал раччун руччабазул гIолохъанго гьакибергIадин мугъ кIичIулеб букIараб куц къечарал гIачиязулги чуязулги ракьалъулги гIадамазулги гурхIараб сурат
Доб букIана инсуе бищун кIудияб къо
245 Цоги РакIалдещола кIочон толаро МахIачхъалаялда июналъул бухIи унтараз тохтирзабаз дарабаз сверун ккун кроваталда захIматаб хIалалда вегарав эмен
АнцIго гьецIалъ цуцахъе цIацIалеб бугин кколин жиндир лага ян абулаан инсуца
Гьес пайда гьечIин киналго дарабаздаса инкар гьабуна
Жеги нижеца битIизабулеб букIараб къандалъу къваригIинарин биччачIо
Цинги цойидасанго абуна цо дару бугилан дун лъикIлъизавулеб ва тIокIаб щибго гьечIин
ан гьикъана дица
БуцIулдерил кIкIалахъ дицаго бухъараб цо гьитIинаб ицц букIана
Гьелъул лъеца гурони дун лъикIлъуларо
Гьоркьор къоял иналде магIарул чIужугIадан гIеретI цIун лъимги босун ячIана инсухъе
Бархъалисезул муцIиялъусан гьекъезе кьуна гьесухъе
КIудияб баркала дуе дир тохтир ан абуна гьес гьей магIарулалда
Эмен цIидасан рухI бачIарав гIадин вукIана
Эбелалъ абулаан щивасул жиндирго ицц букIине кколилан
Эбелалъ бицунаан кьурулъ парсиб ицц батараб цо лебалаб цIумалъул
Гьеб сабаблъун киналго хIанчIазе лъим щванилан
Эбелалъ бицунаан хурул рагIалда ссанда муцIиялъуб цIорораб лъим бугеб мехалъ хур лъилъулезда свак лъалароанин
Бицуна Шамилил черхалда хеч тункичIеб бакIги гьесул би тIинкIичIеб кIкIалги магIарухъ къанагIат бугилан
Жеги гIолохъанчи гендерил кIкIалахъ гьевги ГъазимухIамадги жанир ругеб мина тушбабаз сверун ккураб мехалда минаялъул тIохдасан хучдузул тIогьазде тIадеги кIанцIун гьезул рохьосан бид вецIцIулаго хонжроца нухги бахъун цевехун ун вуго гьев
Киназго Шамил хванилан тун вукIун вуго
Хадуб сахсаламатго гьев вихьараб мехалъ чIегIер барай гъаримай эбелалъ данде йортун гьикъун буго Шамил дир вас кингIаги мун ворчIарав
246 Дида ицц батана ян абун буго имамас
РиккIкIадаб ГIарабиязул салул майданалда машгьурав Дагъистаналъул чотIахъан херлъарав Шамил вараниялдаса вортун хванин рагIараб мехалъ магIарулаз абун буго доба Дагъистаналъул ицц батичIого хун ватилин
ХIажиМурадида гьикъун буго нусго кIинусго метр борхалъи бугеб кьурулъа гъваридаб кIкIалахъе кIанцIарав мун цохIо бохги бекун кин хутIараван
КIкIалахъ ицц батана ян абун буго ХIажиМурадица
Дун щвана Нухаялде
Дида бихьана гьесул къаркъалаялъул къаданиб чIвараб зани
Гьениб Дагъистаналъул гъалбацI букъун бугин хъван буго
Дида бихьана ГъалбацIалъул къотIараб бетIер
Щай мун багьадурасул бетIер батIалъараб къаркъалаялдаса
Дие магIарулаз жаваб гьабуна доб заманалъ гьаниб ицц букIинчIин хьуцI букIанин
Нух къосанин иццухъе тIагараб ВатIаналдеян
Дир росдада цебе буго росабазе чанги хIинкъи кьураб ва чанги рохел кьураб Хунздерил хъала
Гьеб гургинаб хъалаялъул гьурмада руго чанги гIарадабазул топал пулеметазул гулби хьанделаго ахI делаго магIарулазде тутударал кIалал
Квешав чиясул баркат гьечIолъи ралъдалъ бугеб ччугIидеги щолин абула
Гьеб хъалаялъул баркат гьечIолъи дир паракъатаб ракълилаб росдадеги чанги щвана ва цIигьулдерил кьурабалъ кьижарал маккал гьелъ цо нухалъ гуро риххизарурал
247 Бищунго квешаб кIалги берги лъилан гьикъараб мехалъ Хундерил хъалаялъулин абулеб букIун буго нек Iо цIигьулдерица
Дир заманалъ хъалаялъул квешлъаби харбалъ гурони хутIун ратичIо
Гьелъул кIалтIа къалиги чIван нижеца гIисинал цIалдохъабаз сверухъ ругел росабалъ рорхатал кьурул сиязда хIанчIи расандизаруна
Хъалаялда букIана анкьабго соналъ дун цIалараб школа
Зир зир зиран гьелъул киналго цIурмазул гьаркьал дида гьитIинаб мехалъул ихдалил бакънал гIадин киве щваниги рагIула
Зир зир зир гьез ахIула дун дирго хъалаялде школалде общежитиялде
Нижер классалда вукIана лъеберго цIалдохъан
Лъеберавго ниж моцIида жанир цо къоялъ цIалудаса эркенги гьарун лъим баччулел чагIилъун рукIана кинабго классалъе
Цоцо гIайиб ккарал кIикIи лъаблъаб къоялъ тIатIалагоги тIамулаан
Дир лъим баччулеб къо щибаб моцIрол я анкьабилеб я микьабилеб ялъуни кIиябго къоялъ тIатIала кколаан дун хисун ведро баччизе кколев Юсупов ГIабдулгьапур гьеб хIалтIи бокьичIого унтун вугилан чIеялъ
Лъим букIана хъала тун къватIиб
Гьеб босизе ине захIмат букIинчIо чIобогояб ведроги эхебе нухги
Амма эхеде нухги цIураб ведроги гьеб цIун босулеб бугишали кодор чIахIиял кружкабигун балагьун чIарал къайи цадахъалги дида кидаго кIочон толаро
Гьанжеги сапараздаса вуссунеб мехалъ хъалаялъул чIахIиял кавабазда жанисан къватIивеги ун гьеб иццул лъим гьекъола дица
Гьелъул батIияб тату букIуна
ГIемерал харбал руго гьеб иццалъул хIакъалъулъ
Гьезул цояб бицинин
Гьеб диеги инсуца бицана Хундерил хъалаялъул сиязда гIемерал батIибатIиял гулбузул лъалкIал руго
Гьел сиязда цин гIурччинал цин багIарал байрахъал чанго нухалъ цоцаца хисана
Инкъилабалъе къеркьолел рагъул соназ гьеб хъала хъахIазги багIаразги муридзабазги партизаназги цин Нажмудинил 248 ГIалихановасул Жапаровасул бояз цин Муслим Атаевасул партизаназ иргадал цоцахъа бахъана
Анлъго моцIалъ цIунана хъала Муслимил партизаназ ва коммунараз кисанго гьеб сверун ккурал тушбабаздаса
Кидаго къотIулеб букIинчIо гьениб кьвагьи
КъотIулеб цокIиго сагIат букIана
Гьеб букIана хъала цIунаразул руччаби хъалаялъуса къватIире иццухъе лълъел цIезе унеб заман
Цо нухалъ полковник ГIалихановас полковник Жах Iпаровасда абун буго Муслимил къокъа къечон ракъвай абе рачIа нух гьукъизе ицц къазе руччабазе
Полковник Жах Iпаровас жаваб гьабун буго Лъел цIолел руччабазде кьвагьдани нилъ бихьинал кколаро
ТIолабго Дагъистаналъ нилъеде мугъ реххизе буго
Нилъ магIарулал ращадасде данде ращадал гIадин рагъизе ккола
Гьедин иццдаса руччаби руссинегIан хIалхьи босулеб букIун буго гьал цоязги дол цоязги
РакIалдещола дие Ленинил премия щвараб мехалъ дир унтарай эбелалъ дида абуна валлагь дир вас гьеб харбидасаги дие дуца цо ресукъав чиякъав бесдалав щокъав цониги чиясе кумек гьабунин рагIизе бокьилаанин
Дуе гьелъухъ гIемераб гIарац щванин рагIана
Дие бокьилаан дуца гьеб цониги росулъе лъим бахъизе кьуни
Гьеб аллагьасги хIукуматалъги мун какулареб киназго беццулеб хIалтIи бугин
Сталинил премия щвараб мехалъ инсуцаги гIарац иццал рахъизе кьуна
Ицц цIакъаб жо буго
Щивасул букIине ккола цоцониги гьеб
Ицц бугеб бакIалде букIуна нух
Нух къваригIуна кIкIалахъе рортунгутIизе щивав гIадамасеги тIолабго гIаламалъеги
Инсуца абулаан Расул гьавуна Дагъистаналда канал бахъулеб мехалъ
Рагъал лъугIарабго магIарулаз кIудияб канал гьабуна гьеб гьечIони гьечIин
249 Гьеб каналалда нилъер халкъалъ цIар лъуна Октябралъул инкъилаб абун
Гьелъул лъим буго дир шагьаралда МахIачхъалаялда щивас жиндирго рокъоб гьекъолеб
Дида бихьана парсал гIекколел кьураби рецIцIулел мугIруздасан бачIун ихх кIкIалабахъ хъудулеб хъитIниб бацI гIадин рурудулеб авлахъалда кьегIер гIадин басандулеб
Гьаб Дагъистаналда къарал къадираби гIадин буго ункъабго Гъойсу
Яцал гIадин дандчIвала гьезда Сулахъги Самурги
Лъадалги цIадулги къисмат гьеб ккола халкъазул къисмат
Лъимги цIаги гьеле Дагъистаналъул эбелгиэменги
Лъимги цIаги Дагъистаналъул хунжазул кIиябго гIаг кIийихъе борлъараб цого лълъар
ЦIа сванищ рокъов гьечIо щивниги чи
Чи гьечIеб рукъалъул тIохдасан гьедин букIин лъан хIалихьатал чаргъудул роржуна гьениб кеторузица квешал гьаркьал гьарула
Радал сапаралъ унезда чIужугIадан дандчIвала лълъел гIеретIги цIун нух битIизе
Къаси сапаралъ унезе чIужугIаданалъ чирахъ бакула нух битIизе
ЦIадудасанги лъедасанги гьабураб тIагIамги тIабигIатги буго гьаб Дагъистан
Цого гвандиниб беролеб бухIараб цIаги цIорораб лъинги буго Дагъистан гьабулеб мехалъ гьоркьоб букIараб ракълил къотIиялъул гIаламатлъун
Гьелъий киналго маргьабалъ бицунеб жидеда аскIоре ине риччаларел аздагьабиги чIван гьениса цIаги босун росдал чIаголъи хвасар гьабурав бахIарчияв васасул жидеда аскIоре ине риччаларел аздагьабиги гуккун хвезеги гьарун гьениса лъинги босун росдал чIаголъи хвасар гьабурай цIодорай ясалъул
Гьел киналго хваралги чIваралги аздагьаби жалго чIахIиял мугIрузде руссун руго
250 Гьелъин цин гьаб ракьалда Дагъан абураб
Цинги хадусеб ракьги бакIги бихьарабго Дагъистаниланги абураб
Жеги мацI лъалареб лъимаца гIадин Дица цо батIаго бутIабутIа ккун Щурула угьула абула дур цIар Цин Дагъан цингиги Дагъистанилан
Чанги аздагьаби чIвазе ккана гьаб гьитIинаб улкаялъ жиндирго халатаб нухда лъимги цIаги батизеги цIунизеги
Унеб буго Дагъистан
Гьелъие нух битIизе гIораз цIаял гвангъизарула цIаяз гIорал кунчIизарула
ГьечIо гъанситоги иццгигIан магIарулазе гIагарал бакIал
Ва гьанжелъизегIан Дагъистаналъ абула Лебалав чиясул рахъалъ Чи гуро гъов цIа вуго
Гьунар бугев чиясул рахъалъ чи гуро гъов мугIрул ицц вуго
Бажари гъечIев чиясул рахъалъ ссвараб чирахъ я къараб ицц
Къадарав чиясул рахъалъ лъелъе ганчIал рехулев тайпа вуго
ГьанжелъизегIан магIарулазул нагIана буго квешав чиясе Дур киналго иццал къагиян цояб Дур киналго чирахъал ссвагиян цогияб
Росулъ цониги чи камуни магIарул рокъоб абула Севана гури рекIелъ цойги чирахъ Къана гури каранлъ цойги иццан
Лълъар борхулелъул абула Киналго ракарал цIаял баркаразе рецц
Киналго беролел иццал баркаразе рецц
Киналго иццалги цIаялги баркаразе жеги рецц
Жидецаги иццал рахъаразе жидецаги цIаял ракаразе дагьабги рецц
251 Дида рагIана цо кIудияв магIарулас дагьав гьитIинасда цIехолеб БухIараб цIа лъалищ дуда лъачи
Лъала лъим гIадин
ЦIорораб лъим лъалиш дуда лъачи
Лъала цIа гIадин
Гьедин батани мун гIун рагIула рекIа чода вилълъа цадахъ магIарулав
Дида рагIана кIиго магIарулав цоцалъ къацандулеб мехалъ цояс цогидасда абулеб Дир тIалаялъусан кIкIуй дуралдаса тIеренабищ бугеб дуца гьедин абизе
Дун батIаго ах лъалъазе лъим чияда гьаризейищ арав мун кIалъазе
Гьедин батани гьадале кьуру гьабеле нохъо гьабеле гIор гьале нилъ кIиялго кIалъазе вилъа
Дида бихъана цо магIаруласул лулбузул гьабураб нуцIида хъван ЦIа бакун буго жаниве вачIа
Диего бокьун буго дир тIехьалъул нуцIида хъвазе ЦIа бакун буго жаниве вакке
Дие бокьун буго кинабго Дагъистаналъул кавабаздаги гьедин хъвазе ЦIа бакун буго вакке жаниве
КИБ БУГЕБ ГЬАБ УЛКА ДАГЪИСТАН
КИБ БУГЕБ МАГIАРУЛАЗУЛ РИГЬ
КIАЛЪАЛЕБ БУГО МАХIАЧХЪАЛА Ахириял харбаздаса Хунзахъ Дунялалъулги Дагъистаналъулги гIумруялъухъ хундерил росабазул гIадамал телевизоралдасан ралагьулел руго
252 Телевизоралъул хIуби кенчIолеб буго ГIакаро мегIералъул тIогьиб
Сон Хунзахъ Херав МухIамадил рокъоб рохел букIана
Гьесда вихьана Москваялдасан телевизоралъ кIалъалев жиндирго вас ГIали
ГIун вугин васин абун буго гьесухъги гIенеккун инсуца
ЧIикIаб Сон ЧIикIаб ГЭС балезухъе гьоболлъухъ рачIана АбутIалибил бетIерлъиялда Дагъистаналъул шагIирзабазул къукъа
Жиндирго кIалъаялда халкъалъул шагIирас абуна Канлъул лъимал нужер гьунар буго бищунго гвангъараб жо
Нужер ГЭСалъул канлъи рикIкIадал бакIазде щолеб буго
Гьеб канлъи буго азарил соназ кунчIи бихьичIого ссварал умумузул беразул канлъи гьезул анишазул цIа
Баркала нужее гьел цIаязухъ
Талги РикIкIадал бакIаздасан тIолабго улкаялдаса рачIунел руго МахIачхъалаялда аокIоб бугеб Талгиялде дару гьабизе гIадамал
Чанги гIунтIун тIилалгун гьанире рачIарал чода рекIун ана гьаниса
Кин вугез мун
ян гьикъана унтарасда нижер мухбирас
Цебе бацIалъ кIал чIвараб хIама гIадин вукIана гьанже хIама чIвараб бацI гIадин вуго ян жаваб кьуна магIарулас
Даруяб жо бугин Дагъистаналъул лъиман тIаде жубана цогидас
Киб бугеб гьаб улка Дагъистан
Киб бугеб магIарулазул ригь
Ригь абураб рагIул магIарул мацIалда кIиго магIна буго цо чияс рарал санал цоги рукъ мина
Гьелъ абула ригьде щварав чиясе ригь букIине кколин
Дагъистан некIого ригьде щун бугин гьелъул жиндаго рекъараб рукъ бугин абула магIарулаз
Дагъистан киб бугеб
Дир кинида буго
гьаб жаваб эбелалъ кьураб буго
Дагъистан киб бугеб
Гьаб дир хвалчада гьикъе
гьаб жаваб Шамилица кьураб буго
253 Дагъистан киб бугеб
Зодобги буго гIодобги буго бакъукьги буго наккIкIазда хьухьазда гъоркьги буго гъорлъги буго тIадги буго
гьаб жаваб гIандисес кьураб буго
Буго Дагъистан ралъдал рагIалдаги гIурул сверудаги кьурул сиялдаги
тIадегIанаб магIарулазул улка
Борхалъиялда буго Дагъистан
Ватила мун накIкIилъа
Ватила мун зодоса
Гьадинаб гаргар ккун буго гIандисесулги НакIкIикьа ва КIуядаса гIадамазулги
Амма букIаниги борхалъиялда буго Дагъистан
Дун гьавураб бакI бищун борхатаб гуро
Амма гьениреги ралъдахъа кIиазарго метроялъ эхеде харизе ккола
ГодекIаниб раг Iараб хабаралдасан
МагIарулав щай мун магIишаталъе пайда гьечIеб чорхол рахIаталъе санагIат гьечIеб гьаб согIаб борхалъиялде вахун чIарав
Бакъараб эркенлъиялъул цIайи гIорцIараб лагълъиялъулалдаса кIудияб бугин абун буго Шамилица
МагIарулав духъе рахунел нухал рихизе къачIарал малал гIадин хIинкъарал руго
Дида рагIана мун гьалбал хирияв чи вугин
Щайха дуца мина гьабураб гьудулзабазе духъе щвезе захIматал нухал ругел бакIазда
Дир мацIалда мали абураб рагIиялъул кIиго магIна буго
Гьелда борхалъиялде рахуна гьелда хваралги раччула
ЛъикIал 254 гьудулзаби дихъе захIматал хIинкъарал нухалъан бищунго гьава кьерхараб сардилъги рачIине руго
Квешал хIалихьатал хIиллаял гIадамал бакъул къоялъ шагьра чIван рачIаниги дие кIваричIо
1921 абилеб соналъул февралалъ рагъаз чIунтараб ругъназ гIазаб кьураб кьурабазда топаз бусаби лъураб Дагъистаналъул вакилзаби Москваялде Совнаркомалъул Председатель гьалмагъ Ленинихъе щвана
Цин Дагъистаналъул ахIвалхIалалъул бицунаго вакилзабаз гьесда цебе дунялалъул карта тIибитIун буго
абун хIикмалъун гьикъун буго Лениница
Гьадинаб кIудияб улкаялъулги дунялалъулги тIалабалда пикруялда вугев дуда Дагъистан абураб тIанкI бугеб бакI бихьизабизе ян жаваб кьун буго вакилзабаз
Лениние гьеб жавабалъ цIакъ кеп гьабун буго ва жиндаго магIаруласда картаялда батуларого букIараб тIанкI гьале ян бихьизабун буго
Гьеб мехалъ дагьалъ намуслъарал Дагъистаналъул вакилзабаз Ленинида бицун буго Духъе щвелалде цере ниж цо наркомасухъе щун рукIана
Гьес Дагъистанин абурабго киб бакIалда гьеб бугебан гьикъана
Гьесда аскIор рукIарал хIалтIухъабаз нижеца жаваб кьезегIан чIечIого цояс Грузиялда бугин цогияс гурин Туркистаналда бугин гьев гьоркьов вазавуна
Цинги гьев лъугьана жинда лъалила жив гьенив басмачазде данде вагъулев вукIанилан бицине
Лениние дагьабги кеп щвана кинилая кинилая цIехон цIидасан бицинабун нахъойги велъанхъана
Хадуб телефонги кодобе босун цо лъихъеялиго кIалъана гьади гьадинал чагIазда Дагъистан щибжояли Туркмения киб бугебали басмачал щалали муридал кисаяли бичIчIизабеян
Гурони киналго 255 картабиги росун рачIина Москваялде
ГьабсагIатги Кремлялда Ленинил рокъоб бан буго Кавказалъул карта
Гьанже Дагъистан республика гьитIинлъикIодолъи абиларо автономия бицинаро букIаниги республика гьеб лъаларел дунялалда дагьал руго
Амма букIаниги рикIкIадал къватIисел пачалихъазде щвараб мехалъ дида цоцояз гьикъула Киса
Киб бугеб гьеб
абун гьикъула гьез аргъан гIадин нодоги бук Iинабун
Каспи ралъдал рагIалда Агьа Бакуйиш
Гуро дагьаб тIадегIан бугб Лъида аскIоб
Россияги Гуржистанги буго мадугьалихъ
Агьа чергесал гурищ дора ругел чагIи
Нижеца чергесалин абула
Чергесал Черкессиялда руго
Дагъистаналда дагъистаниял руго
Лермонтов Дун къалъуда бакъукь Дагъистаналда
Эльбрус доба гурищ
Эльбрус КабардиноБалкариялда буго Казбек Осетиялда буго Дагъистаналда Гъунибги Шагьдагъги ЦIадаги буго
Гьедин бахъула иту букIараб надалда тIад
Гьедин бицине ккола цоцо мехалъ ВатIан тун рикIкIада
Нусалда бичIчIизе ясалда абулеб гIадин лъаларезе гьанжеги бицун толеб буго
256 Дица Европаялъул ва Азиялъул улкабазда батIибатIиял данделъабазда мажлисазда гьоркьоб гIахьаллъи гьабизе ккана
Европаялъул хъвадарухъабазул сообществоялъул член хIисабалда дун щвана дир улкаялдаса бакъ кватIун шолел шагьаразде
Азия Африкаялъул халкъазулгун Солидарносталъул Комитеталъул тIадкъаялда рекъон дица тирана бакъ дир улкаялдаса цебе баккулеб Япония Индия ГIарабазул пачалихъал
Довагьанив дун вихьараз дида гьикъула Бице киб бугеб Дагъистан
Кинаб континенталдаса мун
Дица абула Дир цояб бох Европаялда бугин цояб бох Азиялда бугин
Щайгурелъул Дагъистан чIван унел Кавказалъул мугIрузул кьалазда цояб рахъалъ квер лъун буго Европаялъ цогияб рахъалъ квер бан буго Азиялъ
Гьеб квер цолъараб сагIат дие хирияб буго
Гьеб дирго кIиябго квер гIадин ккола дида
Дагъистаналъул хIанчIиги Дагъистаналъул чундулги Дагъистаналъул лъаралги цого сагIаталъ кIиябго континенталде щола
Дица хIисаб гьабула гьез Европагун Азиялъул цолъараб вацлъиялъул комитет гIуцIун бугин
Дие бокьилаан гьеб комитеталъ дунги дир кучIдулги гьенире членаллъун росани
Амма дун вокьуларел цоцо Западалъул гIадамаз дие квешезе гIадин абула мун азиат вугин гьединго дун вокьуларел цоцо Востокалъул гIадамаз дида квеш букIинего гIадин абула мун европеец вугин
Дица гьезда абула нуж кIиялго ритIарал ругин
Дагъистан Европаялъулги Азиялъулги кIиго эбелалъулги инсулги лъимер буго
Дица цоцо дирго гIишкъул бицунеб мехалъ цоцо руччабаз бетIер хьвагIула ах Восток Востокилан
Цоги батIияб хабар бицунеб мехалъ батIияз абула Западалъул махI бугин
Дица гьеб мехалъги абула нуж кIиялго ритIарал ругин Востокги Дагъистаналъе хирияб 257 Западги Дагъистаналъе чияраб гьечIо
КIиябго рахъалде кьалбал риччараб гъветI буго гьеб
Дида гъикъула Дунялалда кинаб улкаялда релълъараб бугеб Дагъистан
Жибго Дагъистаналда релъараб буго бищунго цIакъ
Дагъистан Европаялдаги гуреб Азиялдаги гуреб Африкаялда букIарабани гIамалалъул рахъалъ лъиде гIагараб букIинаанилан кколеб дуда
РакIалде ккола Африкаялда Алжирлъун букIинаанин Дагъистан
Релълъарал къисматал руго
ГIадада гуро Маккаялде унев имам Шамилида данде ХIортСагIидалде вачIарав Алжиралъул багьадур ГIабдулКъадир
Гьеб мехалъ Франциялъул цо гIадамазда гьоркьоб гьезул бахъараб сурат Алжиралдасан битIун бачIана
Сураталда гъоркь хъван буго Европаялъул шляпабаз сверун ккурав кIиго кIудияв бунтарь абун
Дагъистан Америкаялда букIарабани кинаб штатлъун яги кинаб улкалъун букIинебанилан ракIалде кколеб дуда
РакIалде ккола цониги штатлъун букIинароанин Кубалъун букIинаанилан Карибалъул матIуялъубе гьумерги буссун
Щайгурелъул гьересиги хъантIиги рихараб буго Лебалаб партизан буго Дагъистан
Дун Кубаялде щвана
Дица Фидель Кастрода тIад ретIана дир магIарул буртина
Гьесда гьеб рекъон ккараб куц
Гьес гьикъана Маргъалал щай гьечIел гьалда
Тушман вачIаравго вачIинахъего гьесул бохдукьеги рехун ярагъ циндаго къватIибе цIазе санагIат букIине ян жаваб кьуна дица
Фидель гьелдаса разилъана
258 Америкаялда эркенаб чIинкIиллъилъун букIинаан Дагъистан
Австралиялда Дагъистан букIарабани Австралия гьанже бугеб гIадаб букIинароан
Амма щай гьедигIан рикIкIаде рахъун Дагъистан разияб буго жибго бугеб бакIалдаса
ГIураб берцинлъи буго
Жибго гьитIинаб бугониги къисмат кIудияб буго
БакI къварилъаниги ракI гIатIидаб буго
АбутIалибица абухъего я гIекколеб тIох гуро я гьетIараб къед гьечIо я къиркъидулел нуцIби гьечIо я рекун гордал гьечIо
Инсуца абулаан КIудияб гIатIилъи гуро Дагъистан бугеб бакI
Амма гьеб гьитIинаб бугилан абулезда гьелъул борхалъиялдеги рахун хал гьабеян абе
Борхалъиялда хадуб дагьабги тIадегIанаб борхалъи
Ахир киб бугеб
Ахалъиялда хадуб жеги ахалъи
Авлахъ кида байбихьулеб
Ле мун жиндир кIудияб улка бугин пударулевги гьедарулевгиI ВачIа гьоркьоб жо базе
Гьале цо тамхьил къвачIа дуеги гьале цояб диегрги
Гьаб цIан бахъиналде воржинчIого рекIинчIого хIатIазда вилъун дур улка кибего щун дицаги тирила дир Дагъистан добеги гьанибеги щун дуцаги тире
Мун цеве щвани дица гьудузе бикIизе биччала бер
Дида ракIалде ккола дир улка тирун бахъинегIан тамахьо гIеларин дуе цIазе
Дирабин абуни жеги нахъецин хутIизе бегьулин абун буго цо гIандисес Дагъистан гьитIинаб бугин абурав бакътIерхьул улкаялъул цо нухлуласда
Дун гIагараб Дагъистаналъул борхалъиялдеги вахун балагьун вуго
Дида бихьулеб буго кIудияб дунял гIемерал улкаби
Дун ахIулев вуго гIемерал цIурмаз цIаяз цIвабзаз нухаз
Дун гьавураб мехалъ дида гьикъичIо кинаб бакI дуца тIаса бищилебан
Амма гьанже дунял бихьарав дида гьикъани дица абила Дагъистан абураб тIанкIги бакIги бугин дир ракIан
Киб бугеб мун Дагъистан
259 ЦIудул кваркьабазда гъоркьги тIадги
Киб бугеб мун Дагъистан
Дур каранзул квегIаб рахъалда
Дур пандрил панаяб чIваялда
Хъвалеб буго пандур
РагIула Дагъан цин Дагъистанилан
МугIрул тIокIкIарал иццахъ океан чIалгIун буго
Хъвалеб буго пандур КIудияб ракь гьечIо рокьи гурони
Хъвалеб буго пандур рагIула МахIмуд МагIарухъги бугин гIураб берцинлъи
Хъвалеб буго пандур пулеб буго зурма к Iалъалеб буго Дагъистан Дида рекъечIони дурго рукъой а
Дир рукъ мун буго Дагъистан
МагIарухъ гIадат буго гIолилал чагIи данделъараб бак Iалда бакIиде рахъин гьабулеб
Цин ясалъ вас бакIида гIодовги чIезе гьавун гьев сверун хьвадулаго кечI ахIула
Цинги васас яс гIодой чIезе гьаюн гьелде кечI ахIула
Цояз цоязе суалал кьола
Жаваб бергьаразул росдаца къимат гьабула ва воре шварабан гьезухъе чIагIдал лълъар бегьула
Нижер гъоркьа рокъоб хасало гIазу балеб мехалъ гIемерал рукIунаан бакIиде рахъинал
Дида гьитIинал къояздасан кIочон толаро цо бежараб бакьги парччи чIагIдалги почол коронибги лъун рукъалъул хIобол ракьанда лъабго бохги лъабго бокIон бугеб бакIги лъун бакIиде иргадал гьалбалги ахIун рикIкIунел рукIарал асарал
ХъахIлъи лъазегIан чIун гьалбал рихулеб мехалъ ахирисеб суал букIунаан ВатIаналъул рахъалъ Дагъистаналъул рахъалъ
Гьеб суалалъ свакги макьуги хъамулаан
Гьелъие киназго цадахъ кьолаан жаваб
260 Киб бугеб мун Дагъистан
Буго кьурун михъалгун Кьурул ссида гIодоб чIун
Киб бугеб мун Дагъистан
Буго къараб гул г Iадин ГIатIидаб авлахъалда
Щиб кколеб мун Дагъистан
Дун носода ч Iвараб гьан Дун гьанада ч Iвараб нус
Щиб кколеб мун Дагъистан
Дун лъарал раг Iалда чан Дун чан басандулеб лъар
Кибе унеб Дагъистан
КIудияб дунялалде КIудияб балагьизе
Кибе унеб Дагъистан
Борхалъи гIатIилъуде РитIухълъи балагьизе
Гьадин ахIулаго унаан росдал къватIахъан къасикъаси гIадамал
Дица ахIула гьеб гьанжеги батIибатIиял бакъназдалъун Киб бугеб мун Дагъистан
ян гьикъула дица
Киналго магIарулал ругел бакIазда
Кир ругел магIарулал
Кир гьел гьечIел
Киналго дунялалъул бакIазда
Киб дур дуниял бугеб
Сундасан гьаб Дагъистан данде гьабун бугеб
Сундасан гьаб данде гьабичIеб
Гьелъул хабар хадуб бицина
261 Дунял кIудияб гъадаро
Мун гьитIинаб гъуд кин бугеб гьениб Дагъистан
ГьитIинал кIулазги кIудиял сал рагьулин абичIиш дур инсуца
ГьитIинаб кIалалъги кIудияб рагIи реххулин абичIиш дур эбелалъ
ГьитIинаб гъветIалъги ах берцин гьабулин абичIиш АбутIалибица
ГьитIинаб гуллица битIун щвани гама щущазабулин абичIиш Шамилица
КIудияб бакI гьечIо ракI гуронани КIудияб ракь гьечIо рокьи гурони
Гьедин хъвачIиш дуца
Цо рагIи буго магIарулаз лълъар борхулелъул абулеб лъиялъе
ЛъикIаб балагьулеб буго дун дунялалда
Батулеб бугищ Дагъистан
Чанги батана жеги батила
Билила мехтарасулги тохасулги кIухIаласулги
Дун цIодорго хIалтIулеб буго
МахIачхъалаялдасан Москвалде щибаб къоялъ хьвадулеб буго поезд
Гьелъул щибаб вагоналда хъван буго Дагъистан абун рикIкIадал океаназда буго лълъедолеб гама
Гамида хъван буго Совет Дагъистан абун
Гьал къоязда жаниб дир ЦIада росулъа мадугьал вуссана Будапешталда чIварав вацасул хабадеги щун
Дагъистаниязул хабал Парижалда Турциялда Ираналда Сириялда Италиялда кир гьел гьечIел
Симферополалъул майданалда буго памятник
Гьениб дица цIалана ГIахьвахъ росулъа магIарул танкист ГIабдулманаповасул цIар
Италиялъул партизаналълъ гьунар гьабун 262 камуна лаказул вас Каналов
1945 соналъ Берлиналъул къадазда хъвана магIарулаз жал Дагъистаналдаса ругин
РакIалдещола кIочон толаро 1943 абилеб соналъул августалда эменги дунги щвана Балашовалъул госпиталалда хварав вацасул хабаде
Гьенив Балашовалда аскIоб бугеб гьитIинаб росдал рагIалда вукъун вуго МухIамад ХIамзатов
Инсуца гьесул хабада гьитIинабго гъветI чIана
Гьебги чIун инсуца абуна кIодолъун буго гьанже гьаб Дагъистан кинабго дунялалда буго гьаб
Шамилил хоб рикIк Iадаб ГIарабиялда ХIажиМурадил къаркъала Азербайджаналда бетIер Петербугалда МухIамад ХIажиев Севералъул ралъдал тIинда киназулго ракIал Дагъистаналда
Киб гьечIеб гьаб Дагъистан
Бейруталда дие цо лъарагIалъ Дагъистаналде роржунел хIанчIазул рахъалъ къваридаб кечI ахIана
Сириялдаса унеб мехалъ цо аваралъ абуна дида Хьаргаби хонобахалъул гъотIода салам бицеян
Турциялда цо магIарулазул росулъ дица лъабго сордо бана
Цояз дида абуна дора бералги лъун ругин цогияз доб бугин жидер Макка ян
Лъабабилез гьарана Дове щварав мехалъ магIарул иццул лъим цо жиндие гIологи гьекъе ян
Гьеб цоги батIияб хабар буго
КIАЛЪАЛЕБ БУГО МАХIАЧХЪАЛА Ахириял харбаздасан
Сон МахIачхъалаялда лъугIана Дагъистаналъул хъвадарухъабазул V абилеб съезд
Съездалде хъвадарухъаби рачIана цIиял тIахьалгун
Гьел тIахьал рахъарал бакIазул картаялда рихьизарун рукIана Москва Ленинград Киев Ташкент София Берлин Пхеньян гIемерал гIемерал бакIал
Съездалъул цIаралда рачIана гIемерал баркиял телал
Гьале гьезда гьоркьосан цо чангояб 263 Североморскиялдасан
Дагъистаналъул бахIарчияв вас МухIамад ХIажиевасул цIар лъураб школалъул цIалдохъабаз рикIкIадаб Севералдасан салам битIула нужеде
МухIамад ХIажиевасе гъварилъи бокьулаан
Гъваридаб букIине те нужер рагIиги магIнаги
РикIкIада Калымалдасан Дагъистаналъул вас Алескеровасул цIаралда бугеб поселокалъул месед бахъулел гIадамаз баркула нужер съезд
Алескеровас гIадин балагье асаразе месед
Германиялъул Демократияб Республикаялъул гIорхъода бугеб Хъасумкент районалъул ОртаСталалдаса Зубаржатил цIар лъураб немцазул кооперативалъул членазул пикраби гьабсагIат нужеда цадахъ руго
Биччанте нужер тIахьаз Зубаржат гIадал гIезе гьаризе Дагъистаналъул ясал
Гьединалго телал рачIана Лондоналдасан гьениб кьурдулеб букIараб Дагъистаналъул Лезгинкаялъул рахъалъ Канадаялдасан гьенир речIчIухъ лъугьине арал Дагъистаналъул васазул рахъалдасан Ленинградалдасан Дагъистаналъул тIоцебесеб балет МагIарулай Кировасул цIаралда бугеб театралъул сценаялда хIарал артистазул рахъалдасан Варшавалдасан Армиялъул Северияб группаялъе бетIерлъи гьабулев Гьидалъа генерал полковник МухIамад Танкаеваеул рахъалдасан Москвалъул циркалда ругел Цовкраялъул палугьабазул рахъалдасан кисакирго ругел Дагъистаниязул рахъалдасан
СУНДАСАН МУН ДАНДЕ ГЬАБУН БУГЕБ ДАГЪИСТАН
МагIарулал даимал нухлулал
Цоял боцIуда хадур цоял цIаралда хадур цоял ритIухълъиялда хадур
БоцIуда хадур арал руссине бегьула я щун я щвечIого
ЦIаралда хадур арал руссун яги руссинчIого рукIине бегьула я щун я щвечIого
264 РитIухълъиялда хадур аразул буго бищун халатаб лъугIи гьечIеб сапар
Гьеле гьеб сапаралда руго киналго кидаго кирго
Нухда унев мехалъ магIаруласул хIамида тIад дида кидаго бихьула кIудияб гьир гьиралда тIад къвачIа къвачIида бухьун хъаба яги парччи
Бицуна гьадин хIамида гьирги гьиртIа къвачIаги къвачIида парччиги муцIиги бухьун цо вилаяталдаса цоги вилаяталде ун цо улкаялдаса цоги улкаялде щун нуснус соназ сапаралда вукIун вуго магIарул чи
Цо гIорцIараб ракьалда мехтарал ццулъарал гIолохъаби мацI лъаларев язихъав магIаруласул мацI лъалареб язихъаб хIама тIил тункун заз хIунсизабун микьаргъдизе гьабизе лъугьун руго
Бахъун буго магIарулас ханжар тIокIаб дир хIамида аскIове къарасул къохьолъ гIадин чохьолъ къазабизе бугин гьабилан
Абула мун циялде аскIове къаян ццин бахъарав магIаруласде аскIове къагейин
ГIолохъабаз хIеренаб мацI бицун магIаруласул ханжар лъалинибе буссинабун буго
Хадуб гьикъун буго Щиб гьаб дур хIамидагIаги бугеб
Гьаб бичун боссе меседгIарац нужер улкаялдаги батизе гьечIо ян абун буго магIарулас
Щиб алъул багьа
Алъие багьа гьечIо
Щиб гьаб багьа гьечIеб жо
Бичулареб босулареб жо гьечIо дунялалда
ХIамида баччулеб ватIан кинаб букIунеб
Дир Дагъистан буго гьаб багьа гьечIеб хазина
Релъанхъун руго гIолохъаби 265 Бихьея бихьея кинаб хазинаяли
Рагьун буго магIарулас таргьил кIал
Бихьун буго бакъвараб хIур сали чабах
хIикмалъун руго гIолохъаби
Гьаб дир бищунго хирияб хазина дир мугIрузул ракь буго инсул тIоцебесеб как эбелалъул тIоцебесеб как дир тIоцебесеб гьа
КIудияб ирс буго умумуз васахъе кьолеб
Цоги гьаб щиб
Цин таргьил кIалги бухьун хадуб бихьила ян абун буго магIарулас
Бухьун таргьил кIалгун бахъун буго хъаба
Хъабиниб бихьун буго гIурччинаб цIамгIалаб гьелчолеб лъим
Гьаб щиб лъим
Гьаб буго Дагъистаналъ гьумер буссараб Каспи ралъдал лъим
Дир инсуца тIоцебе тIураб би дир эбелалъул тIоцебесеб магIу дир тIоцебесеб хIохьел лъималазе васият
Лъабабилеб гьадаб щиб къвачIиниб бугеб
Гьаб къвачIиниб буго цоги хутIараб хазина
Щибизе гьаб дуца цадахъ баччараб
ян гьикъун буго гIолохъабаца гьесда
Кидаго ВатIангун цадахъ вукIине
Нагагь ВатIан тун рикIкIад къоял лъугIани магIарул ракь хабаде базе дир ракьа гьаб ракьгун жубазе Каспиялъул гIагараб лъим зоноде щвазе
Гьединги абун магIарулас таргьиниса цодогьаб ракьги босун парччиялъуса лъимги тIун кверал чурун руго гьеб ракьалъги гьеб лъецаги
Щай дуца гьедин гьабулеб
ан гьикъун буго гIолохъабаз
КъваригIел гьечIел чагIазда хъвараб квер гьедин чуричIого бацIалъуларилан абулин нижер Дагъистаналда абун ана нухда магIарулав
Абула гьев гьанжелъагIан тьедин тирулев вугин
266 Гьелъин магIарулаз абулеб лъабго ха зина буго жиндасан дунял данде гьабураб
ТIоцебесеб мугIрул Дагъ
КIиабилеб ралъад Каспий
Лъабабилеб цогияб хутIанщинаб
Гьеб лъабабго буго Дагъистаналда магIарулазул лъабго кечI лъабго как лъабго гьа
Гьеб буго боцIиги цIарги ритIухълъиги
Гьелъин магIарулаз гьитIинаб Дагъистаналда кIудияб дунялилан абулеб
Эбелалъ абулаан лъабго хирияб хIули бугеб хIинчI буго Дагъистанилан
Инсуца абулаан лъабгояз букъбукъараб тIимугъ бугин нилъер Дагъистанилан
РакIалдещола Гьалдаса къогокъоло щуго соналъ цебе дица хъван букIана Дагъистан абураб документалияб картинаялъе сценария
Гьеб картина тасдикъ гьабизе гьоркьоб лъураб мехалъ гьаруралщинал кIалъаялха
Гьаб камун бугин цоял доб камун бугин цоял гъутIби дагьал ругин ахихъаби тIугьдул дагьал рутин найихъаби
Цояз рохьал цояз борхьал цояз некIсияб цояз цIияб
Цояз хъахIаб цояз багIараб цогияз гIурччинаб цояз баккулеб цояз тIерхьунеб цояз тIегьалеб цояз бечIалеб
ГIахьалчIисесул хIамакIерталде щун щивас тIалаб гьабулеб букIана Дагъистан бихьизабеян
Гьеб кинабго бицун лъугIилароан
Щиб бугеб Дагъистаналда ва щиб гьаниб гьечIеб
Кинабго бицине заман гIеларо кинабго хъвазе къалам гIеларо кинабго данде къазе я кверал гIеларо я керен гIоларо
Дица дирго лъабго даимаб хазинаялъул хIакъалъулъ бицинин I
МугIрул кIкIалал магIарулазул ракь
Т Iоцебесеб кечI
МагIарул ракь 267 Цо рикьи хьалелъуб къогояв чIвараб
Цо къали хьалелъуб нуснусав чIвараб Халкъияб кечIалдасан МагIарул ракь Хвараздаса чIварал гIемераб
МагIарул ракь Лъабил бутIа ракьул кьурабаз цIураб
Жагърапиялъул тIехьалдасан Борхьил рачIчI гIадинал кIичIарал нухал ЦIиркъил кIал гIадинал гIалхулал нохъал Цинги варанидул мугъалда релъун МугIруздаги нахъа цогиги мугIрул
Гьаб дицаго хъвараб буго Художникас гьаб ракьалъул сурат киналго кьераз гьабула
Жакъа радал радиоялъ кьуна Хунзахъ цIад балеб бугин Дербенталда мокьрол гьотIода тIегь багIарлъун бугин Гъумекиб бакъ щун бугин
Цого къоялъ операторас ихги хаслихълъиги хаселги киналъулго сурат бахъизе бегьула гьаб ракьалда
Ракьалъул ханзабиги хъаравулзабиги гIадин руго мугIрул ганчIилал хIанчIилал хIатIулал гIаздалал
МегIер абураб рагIул кIиго магIна буго магIарул мацIалъ цо магIарзукъалал цоги гьадинго мегIер
МугIруз махI сунтIулеб буго дунялалъул хIалхIукму кьерхен роцIен Дагъистаналда лъан букIине абун бицунаан гьитIинаб мехалъ инсуца
МугIрул тIаде рахъарал авлахъал руго
Гьел тIаде рахъун балагьун руго тIаде щивниги вачIунищали вихьизе ян абун буго ХIажиМурадица
268 МегIер гIанасев гIеги ян ахIулаан эбелалъ кинида
МугIрул магIарзукъалал ратани кIкIал кIал буго
Гьениб чвахула хъудула лъимал ганчIал
Гьеб кIкIалахъан унел иххаз жалго рижарал мугIрузул бицуна
ГIемераб нухги гьабун Каспиялде щвараб мугIрул лъарада гьикъун буго Бищун берцинаб бакI киб батараб
Дида чанги бакI бихьана
Дунго бижараб гIаздалаб ганчIилаб хъачIаб магIарул борхалъи гIадаб берцинаб бакI батичIин жаваб кьун буго лъаралъул киналго карачелабаз
Абула лъаразул киналго кучIдул мугIрул хIакъалъулъ ругин
Чвахун унеб гIоралда Гьикъулеб буго дица Бищунго берцинаб бакI Киб дуда бихьарабан
ГIоралъ жаваб гьабуна Жиб бижараб кьуругIан Берцинаб бакI лъачIилан КигIан дунял лъаниги
Гьаб бицана инсуца Цебе заманалъ магIардасан чодаги рекIун цо чапар вачIун вуго росулъе вортахъетун
Росдал гIадамал гьеб мехалъ мажгиталъур какда рукIун руго
Гьеб букIун буго рузман къо
ГIедегIалихъе чапар мажгиталъуве зканиве кIанцIун вачIун вуго
ян абун буго гьесда дибирас мажгиталъуве хьиталги рахъун вачIине кколеблъи лъаларшц дуда
Чапарас абун буго Дир хьитазда мугIрузул ракьги кIалабазул хIурги буго
Гьел гьанир тIамурал тIансабаздаса къимат гьечIелиш дуе ругел дибир
МагIарул ракьалде тушман тIаде к IанцIун вуго
269 Гьеб мехалъ тIолабго росу гьабулеб букIараб кинабго ишги рехун тун чуязде бахун буго
Гьеб цояб хабар АбутIалибица бицана РикIкIадасагIан гьобол къимат бугев вукIуна мугIрул гIадамазе
РикIкIадасан вачIуна я кIудияб роххелалъ я кIудияб къварилъиялъ я кIудияб рокьиялъ
Гьедин цо рикIкIадисев гьобол вачIун вукIун вуго Гъумекиве
МагIарул гIадат буго гьоболасда берцин бихьараб жо гьес тохлъукьего беццараб тIагIел кигIанго хирияб букIаниги гьесие сайгъат гьабулеб
Жеги бицен буго цо лъицаялиго гьоболасда росдал иццухъ берцин йихьунилан жиндирго абурай яс гьесие танилан
Гьев цIакъго гIорхъи бахарав магIарулав вукIун ватила
Гьанже заманалъул цоцо хъантIарал гьалбадерица гьеб гIадаталдаса гIатIидго пайда босизе жигар бахъула
Амма магIарулалги цIодорлъун руго
Гьез рукъзабазда кIулал ралел руго
Амма доб мехалъ Гъумекиве вачIарав гьобол гьесда берцин бихъанщинабги кьун нухда регIун вуго
Нухда регIилалде цеве гьоболасул чакмабазда бахараб магIарул ракь нахъе хъвагIан буго гьаб ракь жидее цIакъ хIурматияб бугин мугIрузул ракьан
ГанчIазул къвачIа ян абуна гьалда цо нухлулас
ГьечIо гьаниб недегьлъи гьечIо гьал мугIрузда гъветIрохь
МугIрул релълъуна муридзабазул кIкIварал бутIрузда пилазул хIулараб мугъзал гьодазда
Дагьаб буго бекьизе бакIги ракьалдаса бачIунеб тIощелги
Инсуца тIоцебесеб кечI цо мадугьаласул гьве хварабго хъвараб буго
Гьениб гьведуе сипатал гьарулаго абун буго ХIат гьечIого цIакъал къалал рукIана
Цо мискин чиясул хIалухъин базе
КигIан кIудиял къалал рукIаниги щиб гьвел къалазда жаниб гьунеб гурони хIалухъин магIаруласул букIинчIелъул
270 ХъвайхъвагIаяздаса Вихавикаясул хур магIарзукъалазда жанисан бачIараб хIалухъиналъ цIолареб яги Вихавикаясул магIарзукъалал къали цIоросаролъ жанибе базе бакI гьечIел
ГIемерисел магIарулазул кIудиял магIарзукъалал руго
МагIарулазул сванхи рикIкIаде рагIулин гIененке гьел кьижаралго кIанцIе Дагьистаналде тIаде ян абун буго къватIисел тушбабаз
Цоги хъвайхъвагIай Цо тIадерахъи бараб гьумер бихьараб мехалъ АбутIалибица абуна Балагье дир инсул хуриса бачIараб тIощалил киналго мугьал гьагъасул гьурмада хурхун рихьула
Язихъаб дагьаб буго гьаб мугIрул ракь
Гьелъул рахъалъ анцIул къватIахъ бицараб къоцIул тIохда бицараб хабар буго
Гьанже дицаги бицинин
РагIараз бокьараб гьабе рагIичIезги бокьараб гьабе Ун вуго магIарулав хур бекьизе
Щун вуго хуриве бахъун рехун буго буртина гIодобе ран руго пурцида оцал
Гурун руго рукьабиги махIабиги
Бисмиллагьи рахIмани рахIим гьай
ГьечIо берда бихьулелъуб хур
Балагьана сверухъ лъикIго
Балагьана зодове аллагьасда гьикъизе гьесги бицинчIо
Билана тIагIана тIурана гъаримасул яшав букIараб чIахъен
РакI унтарав талихI къарав гIасруьарухъанас рокъове вуссине буртина кодобе босана
Буртинаялда гъоркь букIун буго гъаримасул кинабго хур
Гьаб хабаралъул гIемеразда лъаларел цоги варианталги руго
Амма гьел гьабгIан мухIканалги лъикIалги гьечIо
РагIараб букIаниги дица гьеб бицун тана
Гьелда бан гъанжесеб мехалъ ккараб цо иш бицинин Гьаб букIана магIарухъ колхозал гIуцIулеб заман
КигIан гIемераб боцIиялъул доб мехалъ мацI бакъвараб нилъецаго кун лъикI колхозалде кьеялдаса абун
КигIан гIемерал рукIарал харбал кинабго халкъалда тIад балеб гIаммаб юргъаналъул
КигIан гIемерал рукIарал дагIбаял ракI сукIиял
МагIарулал тIирун чIун рукIарал куц 271 дураб дур букIа дираб дир букIа ян
Хасго тIирун чIун рукIана рикIкIадал кьурабалъ рукIарал росаби
Цо гьединаб росулъе республикаялдасаги районалдасаги кIинусгоялдаса цIикIкIун вакил щун вуго
Рии их хасел хаслихълъи нахъасан нуцIбиги рахан рукъор гьечIин цоял гьаб даран жидее бокьуларин цогидал щантIурида бадибе чу гIанги балагьун гьечIо
ГIахьалаб магIишаталъул пайда бицараб мехалъ зобги бакъги цIадги гIазуги гьеб гIун бугин гIахьалаб магIишат абун чIун руго
Колхозалде хIукуматалъ машинаби кьолин абураб мехалъ гьез абун буго Цо гIилла гьечIого гIадада чIорого машинаби кьеларо Щибго гIилла гьечIого нухда мохмох лъун батилароян гуриш цараца абураб ян инкар ккун чIун руго
БоцIуе гIияе гIатIидал авлахъазда кьезе ругел ракьазул гъутабазул бицараб мехалъ вахъун вуго цо херав чи Киналго гIатIидал авлахъаздаса гIагараб буго магIарулазе гьаб ракь
Унтараб лъимер гIадин гIезе гьабуна нижеца гьаб
Гьаб нижер щивасул буго
Нижеца гьанибе биги тIуна гIетIги тIуна
ГанчIал хъурун тIалаби рорлърорлъун мугIрузул ссанал ссун тIарадаса ахадеги ахадаса тIарадеги лъимги баччун гIезабуна нижеца гьаниб тIощел
Гьаб нижее гIумрулъун буго
Щибаб тIоролги могьолги багьа нижее кIудияб буго
Гьелъин гьаб ракьалда чи гьедулев чедалдалъун колхозалъул хуриб нижер пуруц рекIине гьечIин
Гьелда тIасан гIемераб дагIбаги хабарги букIана хадур кин бугониги разилъана
Гьеб росулъе вачIун вуго колхоз гьабураб росулъа цо гьобол
Гьоболасда гьикъун буго кин нужер росу гьедин жубараб магIишат гIуцIизе разилъарабилан гьедин захIматалдалъун гIуцIарал хурзал гьадин бигьаго рехун тезе кIварал абун
Гьоболас бицун буго 272 колхозалъ кинабго ракь гурин жидехъа босулеб
Жибжиб рукъалъе пайда босизе цо чанго сотых ракьул толилан
Щиб жо сотых
Цо цедериш яги натIищ
Гьоболас бицун буго
Гьеб мехалъ кинабго росу колхозалде лъугьине разилъун буго щайгурелъул колхозалъ члеказе законалда рекъон тезе кколел ракьул бутIаби рикьизе лъугьараб мехалъ ракь гьелъие гIун гьечIо ва колхозалде босизе щибго хутIун гьечIо
Гьеб росулъ гьабун буго гIицIго гIибоцIул колхоз
Гьединал росаби гIемерал ккана магIарухъ
Цо магIарулас доб заманалда гьикъун буго Ле социализмалъ нилъехъ цодагьаб ракь толеб буго
Коммунизмалъ щибдай гьабулеб толебдай лъачи дир хур дихъго
Хирияб буго магIарулазе гьаб жидерго мугIрул тIалъи
магIишаталъе захIматаб букIаниги
Нухлулав хIикмалъула мугIрузул балазда билсараб тIощел бихьарабго кьурабазул парсахъ пихъил гъутIби тIогьолъ росун дандчIваралго ганчIазул нухазул рорхалъабазда палугьаби гIадин хьвадун гIумру гьабулел цIани данд чIваралго
Абухъего рихьизе балагьизе кочIолъ ахIизе берцинал чIаголъиялъе захIматал руго мугIрул
Амма магIаруласда гьаниса батIияб бакIалде вахъаян абураб мехалъ гьеб гьесда сундасаго квеш букIана
Гьеб рагIи абизегIан босун нус щай жиндир каранлъ чIвачIеб
ян абун буго гьеб масъала цебе лъурабго шагьаралдаса вуссарав васасда херав инсуца
Амма гIумруялъ мугIрул гIадамазда цебе лъун буго гьеб масъала магIарулал гIатIидал ракьазде рахъинин ганчIазул къучIбиги тIутIун ран тIансабазул гIадрабазда гьел гIодор чIелин
Гьеб ахIи кIикъоябго соналъсверулеб буго Дагъистаналда
Гьеб ахIиги босун лъабнусгониги вакил вачIана нилъеца тIадехун бицунеб росулъеги ва гьеб мехалъгIадаб хъуй росулъ колхоз гIуцIулеб мехалъги букIинчIо Рахас бан цIаниги инаро
Ниж гьал кьурабазда 273 кьабгIарал магIал руго
Кьурун рахъизе лъилго ихтияр гьечIо
Гьаб харбихъе хабал кьватIила нижер умумузул
Таманаб гIатI ххина ГIалил гьабица гьаб ракь нижеца тезегIан
Дирго къандалъоялда лъураб мехалъ гIадин бетIералъе кибго рахIат букIунаро
Гьаниб ганчIида бетIер чIван веганиги макьу гьуинаб чияр ракьалда пружин кроваталдаса
Нагагь гьве бортани гьелда речIчIизе гьецIо щолареб ракь щайгурин дие Нижее гъоба печалдаса гьаниб гъасдаго лъикI
Чехь хириял а гъоре ракI бугел гьанир рукIа
Нижее гьакал гIола гьаян оцаздаги абун ахIулаго кечIгун хьвадизе поездал нижее щай
Гьеб электрикалда ракуда бакараб цIадул гIадаб гьуинаб махI букIунебищ
Ниж кIкIаратIутIгун рагъизе рижун ратичIо
МугIрузда иццал тIокIкIарал ганчIазда тIегь берцинаб борхалъуде раханагIан хурдулги гьуинал хурдул кваналеб гIакдал рахьги гьуинаб чахъдал гьанги тIагIамаб
ГIемераб букIана хъуй дагIбарагIи гаргар
Дир инсупа гьижраялъул бицунеб жиндирго цебегосеб кечIалда гьелъул рахъалъ хъван буго
Бицунаан гьижра гьабиялъул рахъалъ райкомалъул вакил кIалъазе вахъаравго цо магIарул чIужугIадамалъ гьадин абурабила Жинда лъалила гьел лъарагI авлахъал лъагIел бана гьенир хIалтIулел
Гьабгощинаб заманалъ россин абурав бихьинчи жинда вихьичIила
Гьале нахъ юссана росулъе
КIиго лъагIел ана лъабго вас гьавуна
Гьадинаб гьава киб бугеб гъоба
Дида ракIалда буго рагъда цебе ва рагъул заманалъ рахъинрахъунгутIиялъул суалгун дир инсухъе рачIунаан рикIкIадасел росабалъа гьесул гьалбал яги гьалбадерил чапарал
Инсуца абулаан гьаб гьадин гьабун лъикIан абизе захIматаб суал бугилан Нагагьлъун дица малъун дораго чIани абила балагье нилъер магIишат букIине букIараб лъикI
ЦIадаса ХIамзатица рахъунгеян абун анирго хутIанин
Рахъун цониги рекIекълъи ккани абила балагье оосулъ паракъат рукIарал чагIи гьанире ХIамзатида 274 божун рахъанин
Гьанже замана хисун буго
Нухал гьечIел бакIазде кверги гIунтIулеб гьечIо
ГIолохъабазул тIагърал гурелги пикрабиги хисулел руго
БатIибатIиял биялги батIибатIиял лъарал гIадин цоцалъ журалел руго
Росабазул хабалазул гIорхъалаби гIатIилъулел руго
МагIарулаз цIунулеб ВатIанги цIакъ кIудияб гIемеразе гIахьалаб буго
Балагье гIумруялъ нилъги нилъеца гIумруги гьоркьоб тезе хIажат гьечIо
Нилъго цо бакIалда нилъер гIумру цоги бакIалда рекъон гьечIо
Гьедин абулаан инсуца
Гьедин абулеб букIана гIумруялъ заманалъ
Гьелъухъ гIенеккарал цоял рахъун цоязда хадур цогидал рахъун ГIабасида хадуй Халун кинигин авлахъазде дагьамакъал чагIи гочана
Ахалъи бокьаралги борхалъи бокьаралги кIийиде рикьана гIадамал
Гьанже цо цIаралъул кIиго росу буго цоцо магIарулазул
Цоял авлахъазде рахъун чIарал нахъ руссинчIезул цогиял нахъ руссун жидерго некIсияб росулъ ругезул
Гьеб батIияб хабар буго
Дие абизе бокьараб жо щиб
АнцIанцI сон гьоркьоб аниги гIемерал магIарулаз жидерго кьурабалъ хутIарал рукъзабазул нуцIбузул кIулал рилизе течIого цIунун ратана росдал Советалъул печать гьез букIарабго куцалъ нахъе босана
Хирияб буго магIарулазе жидерго ганчIилаб ракь
ГанчIазда тIегьги тIорги баккизабурал кверал руго гьезул
Авлахъазде унезда гьез абула МугIрул тун авлахъазде рахъунел магIарулал МагIарул махIги яхIги гьарула цадахъ босе
МагIарул тIамур тIагъур нужеда кIочон тоге МагIарухъ ханжаррачел борчараб цадахъ босе
Дирго кечIалдасан МагIарул ракъ
Гьал тIалабазда тIощел бижизабизе мугъалъ баччана ракь
Бекьана гьеб гIемераб саву кколеб салул ракь
Гьеб хинлъизе хурдул ракIарун рухIана
Гьел цIаял дида кIочонаро
275 Щиб жо гьабичIеб гьаб ракьалъ пайда кьезе оцбай магъил садакъа цIад гьари херал гIадамаз цоцазда гIеркъал речIчIи ва гь
Гьаб ракь хвалчабаз бекьана пурцица бегана газаялъ бухъана
МагIарулаз абула лъикIав чиясул рахъалъ бицунеб мехалъ чанго мегIер бахун батилин гьас
Къадарав чиясул рахъалъ жеги кьурда хIос кьабичIев тайпа вугин
Хур цIун бачIаги бищун кIудияб магIарул гьари
Гьаб ракъалхIаги бищун щулияб магIарул гьеди
Ракъ бакъваги дур бищун ццидалаб магIарул нагIана
Дир хуриб чияр хIама батани живго ХIажиМурадил букIаниги дица гьеб чIвалин абун буго магIарулас
Хурибе кIанцIараб хIайваналъе гIоло гIакIа бахъулаан магIарулаз щибаб росулъ
ТIолабго тарихалда жаниб Дагъистаналъул ракьалде тIаде кIанцIараздасаги бахъана магIарулаз гIакIа
Гьаб бицана эбелалъ Ираназул машгьурав шагь Надирил боял Дагъистаналъул ГIандалазул шобазда щущазе гьарураб мехалъ гьес ракълил шартIазул бицине магIарулазул вакилзаби данде гьарун руго
МагIарулаз шагьасулгун гаргаралъе цо язихъав херав рекъав чи витIун вуго
Шагьас гьикъун буго Унго магIарулазда мун гурев тIокIав кIвар бугев чигойиш ватичIев дихъе витIизе
Дидаса кIвар бугел гIемерал руго ян абун буго магIарулас
КIвар бугелшинал кIвар бугел ишазда руго
Гьез хIукму гьабуна мун гIадинав хIалихьатихъе дун витIаниги гIелин
Щив нужер цевехъан
ян гьикъун буго ццин бахъарав шагьас
Гьале нижер церехъаби ниж бергьенлъиялде рачунел боязул бутIрул абун сверухъ ругел кьурабиги мугIрулги хабалги хурзалги рихъизарун руго магIаруласул квералъ
276 Нужер шартI
ШартI буго цо магIарулазул ракь магIарулазеги тун дуца мугъ берцин гьаби
ХIакъикъаталдаги мугъ берцин гьабизе ккана шагьас
Гьесул рахъалъ магIарулазул гьадинаб кечI буго Гьаб нухалда нужер харбий чи тела Хадуса рачIани хъвехъун рехила
1859 абилеб соналъ Гъуниб магIарда Шамил кIудияв асир генерал фельдмаршал князь Барятинскиясухъе щвана
Жиндирго хIакъикъат бицунаго лъеберго галул манзилалъ генераласухъе щвелалде лъалхъиги гьабун кваранаб кверги хвалчадул тIагъиялда тIад лъун квегIаб бохги цо ганчIиде бахинабун накIкI лъурал бераз сверухъги балагьун Шамилица абуна Сардар дун къоло щуго соналъ вагъана гьаб ракьалъе гIоло
19 ругъун унтулеб буго дир
Дун асирлъана гьаб ракьалда гIадамал дир халкъ бакъун чIахIкъул кваназе лъугьараб мехалъ
ЦIакъаб ракь буго дур гьаб ганчIалкьураби ракьиш гьаб
ян абуна Барятинскияс
Бице Сардар кинал нилъер ритIарал
Гьаб дица лъикIаблъун рикIкIунеб дирго ракь цIунун вагъарав дуниш гьаб дуца квешаблъун рикIкIунеб чияр ракь бахъизе вагъарав муниш
Лъил би къиматаб
Гьедин абуна Шамилица Барятинский гIенеккун чIана
Асирлъарав Шамил гIатIидаб Россия чIван тIубараб мопIалъ ана Петербугалде щвезегIан
Петербургалда гьесда гьикъана кин дуда нух бихьарабилан
277 КIудияб улка буго цIакъ кIудияб улка буго ян жаваб кьуна Шамилица
Гьадинаб букIин дуда цебе лъалеб букIинчIиш
Бице Имам Россия гьадинаб гучаб кIудияб букIин лъалеб букIарабани мун гьабгошинаб мехалъ гьебгун вагъилааниш
Нужецаго бице ян абуна Имамас гьадигIан кIудияб Россия Дагъистан додигIан гьитIинаб бакI букIараблъи лъарабани гьанжелъизегIан гьебгун багъилааниш
Дунги вагъилаан абуна Имамас
Дир инсухъ букIана кисан щварабали Шамилил квералъ хъвараб васият Дир магIарулал
Рокье нужее гIицIал кьураби
Мукъсанаб букIа абе гьездасан щолеб нигIмат
Амма гьел кьураби гьечIого гьечIеб эркенлъи мискинал магIарулазе
Рагъе гьезие гIоло
Виччанте нужер хвалчабазул гьаркьаз дие хабалъ макьу гьуин гьабизе
МагIарулазул хвалчабаз хварал умумузул макьу гьуин гьабураб гьабичIеб дида лъаларо амма хвалчабазда би бакъвараб заман гIемераб букIинчIо
Гьеб би тIуна батIияб заманалъ батIияб цIияб цогияб Дагъистаналъе гIоло
КIодолъун буго ВатIан дагъистаниязул
МугIрул росабазул васазул занал руго рикIкIада рагъул щобазда Россия Украина Белоруссия рикIкIада рикIкIада руго гIорхъаби
278 Цебе бищун гIемер щиб сабаблъун магIарул росдал чагIи цоцалъ рагъулел рукIарал
Хурул гIорхъиссан сабаблъун Цебе бищун гIемер щиб сабаблъун магIарул росаби цоцалъ рагъулел рукIарал
Росдал магъил харил гIорхъиссан сабаблъун
Цебе щиб сабаблъун дагъистаниял цогиялгун рагъулел рукIарал
Дагъистаналъул гIорхъаби сабаблъун
Хадур щиб сабаблъун рагъарал дагъистаниял
КIудияб Совет улкаялъул гIорхъаби сабаблъун
Гьанже сундуе гIоло къеркьолел ругел дагъистаниял
Жиндир рукъги росуги Дагъистанги Совет улкаги кинабго дунялги цIадудаса цIунизе
Дица цо росдае гIоло гуро кинабго дунялалъе гIоло жаваб кьезе ккола ян абула бищунго гьитIинаб миллаталъул мугIрул чиясги жакъа
Шамилгун цадахъ асирлъарал гьесул кIиговасасул цояв МахIамадшапигI хадув гIурусазул генераллъун вукIана
Цогияв Дагъистаналъул тIоцебесев имамасул цIар лъурав ГъазимухIамад турказул генераллъун лъугьана
Исана цо нухалъ тохлъукьего дихъе ячIана цо турказул ретIел ретIарай херай гуржияй
Гьей гьитIинго цо туркасе россасе ун йиго
40 сон бан буго гьелъ Истамбулалда
Исана россги хун хутIарав чиги гьечIого гьей нахъ юссун ячIана Грузиялде
Дихъе гьей ячIиналъе гIилла ккана гьадинаб Истамбулалда йикIарай мехалъ гьалъул лъикIаб гьуинлъиги гьоркьоблъиги букIун 279 буго Шамилил кьолбодасан рижарал гьесул кьералъул киналго чагIазулгун
Кин гьел ругел
абун гьикъана дица
Гъозул Дагъистан гьечIо
Гьел гьелъухъ чIалгIун ругеб куц
СагIудазул гIарабиялда гъозул гIезегIан ракь буго
Гьезул къиралас цоцо гъол къваридги гьарула ракь нахъе босилин
Гьаз абула бахъаниги кIваричIилан цо Дагъистан бугеб аниян
Гьез гьарана дун уней мехалъ Дагъистаналде духъе хъваян
Шамилил гьавураб бакIалдаса гьев вагъарал мугIруздаса цо хъат цIурабгIаги ракь гьаб квербацIцIалъуб лъун босеян
КвербацIцIалда гIараб хIарпаз Шамил абун хъван букIана
Дие гьеб ругьелалъ кIудияб асар гьабуна
Дица гьелъул чанго данделъиялда Дагъистаналъул магIарулазда бицана
Гьикъана цIикIкIаразда битIиладай битIилародай ВатIан тун къватIибе гьабгощинаб би жубараб магIу чвахараб гIетI тIураб Дагъистаналъул ракь
Цоги батIиязе бетIер къотIаниги битIилароан
Амма Шамилил наслуялъе бегьилин битIеян квербацIцI цIун ракьул хIурги гамачIги босун вачIана дихъе Унсоколо районалъул Шамил гьавураб Генуб росулъа цо херав чи
Гьес абуна битIе гьабин амма битIулеб мехалъ цадахъ кагъатги хъвайин гьаб Дагъистаналъул ракь месед гIарац кьуниги жидеца кьолареб ракьги бугин
Гьанже гьаб ракьги ракьалда гIумруги доб мехалде данде ккун хисун бугин
Хъвай кинабго хъвай дуца
Дица хъвазе ккечIо хеккого дунго ине ккана Истамбулалде
Дида цадахъ букIана къиматаб сайигъат Дагъистаналъул ракь
Дица цIехана Шамилил гIагарлъи кIудияб батичIо гьеб
Ратараздаги я нилъер мацI я нилъер цIар лъалеб батичIо
Васасул вас ун ватана 280 ГIарабиялъе васасул ясал Нажабатги Нажиятги дие рихьизе щвечIо цоялъул бетIер унтун батана цоялъул ракI унтун батана
Цонигиязул гьезул я россал гьечIо я гIагараб мацI гьечIо
Цогиял магIарулаз магIарул ракь жидеего бокьун тун батана
Дица хIисаб гьабуна гьаб хирияб ракь гьаниса лъиего кьечIого нахъе боссе
Гьазул Шамилги дир Шамилги батIибатIиял руго
Унго унгояб Шамилил наслу гьаниб гуро Дагъистаналда буго
Дица кодоб ккун буго квербацI цIураб магIарул ракь
Дида бихьулеб буго кинабго дир тIалъи Гъуниб ЧIикIаб Ахтиб Гъомеки Хунзахъ ЦIада ЦIунтIа ЦIадахIари СалтIа Хьаргаби
ГIагараб Дагъистаналъул мугIрузул ракь магIарулаз тIоцебе кинидахъ ахIараб кечI тIоцебесеб рогьалил как тIоцебе Узденгалъубе гали бегьулаго тIамураёгьаI Дица гьелъул рахъалъ хъвана хъвалеб буго хъвазеги буго
Цебе буртинаялъ бахчараб магIарул хур хал гьабе ралъад гIадин гIатIилъун буго
Ралъад кIиабилеб кечI Алло алло Гъуниб Гъуниб
КIалъалеб буго Москва
РагIулеб бугищ кин бугеб иш
КигIан кIваниги лъикI буго
МагIардаса ралъад бихьулеб буго
Гъуниб кин бугеб ну жер иш
Беццизе ккараб хIал гьечIо
Гьале моцI ралъад бихьичIого
Ралъад бихьулеб гьечIо эмен абун буго Шамилида гьесул къеркьей гIададисеб ишлъун рикIкIарав пачаясул асирлъун вукIарав кадетазул корпусалда куцарав васас
281 Бихьила Жамалутдин
Дир бераз балагье бихьизе ян абун буго жиндир ишалда божарав имамас
Ралъдахъа Гъуниб магIарде нусиялда кIикъоялда анцIго верст буго
КигIан роцIцIараб букIине кколеб къо кигIан берцинаб букIине кколеб ралъад кигIан борхатаб букIине кколеб мегIер кигIан цIодорал рукIине кколел берал гьеб манзилалда долеян ралъад бихьизабизе
Ралъад кинго бихьизе рес гьечIел росабалъги гьанже щиб хIал бугебан гьикъараб мехалъ лъикI ругин абичIого ралъад хъатиниб лъураб гIадин бихьулеб бугин абула
Ралъадин ахIула магIарулаз рагъда бергьенлъиян ахIулеб гIадин
Дида лъаларо Каспиялъ Дагъистанищ берцин гьабулеб Дагъистаналъ Каспийищ берцин гьабураб
Дида лъаларо ралъдадаса магIарулалищ чIухIун ругел магIарулаздаса ралъадиш чIухIун бугеб
Ралъад бихьарабго ккола кинабго дунял бихьулеб бугилан
Ралъад гьелчолеб мехалъ ккола кинабго дунял гьелчолеб бугилан
Ралъад гIодой биччан бугеб мехалъ ккола кинабго дунял гIодой биччан бугин
Жеги гьитIинго сухъмахъ нухаздасан кIудияб сапарги гьабун вачIана дун духъе
Гьелдаса нахъе МахIачхъалаялда ругел дир рукъзабазул гордал кинабго Дагъистаналъул гIадин дур карачалабазе рагьун руго
Дур хъуй къотIараб мехалъ дие макьу гьечIо
Абула Щай Дагъистан мун сардилъ бахъараб
Макьу щолеб гьечIо ралъдал гьаракь рагIуларого
Бищунго кьерал лъил гIемерал
282 Бищунго бакънал лъил гIемерал
ГIакъилав чиясул рахъалъ щиб абулеб
Квер шапакъатав чиясул рахъалъ щиб абулеб
ЦIураб хуралда щиб абулеб
БацIцIадаб зобалда щиб абулеб
Нижер гIакдаца гIемераб рахь кьурабго гьале нилъер ралъадан абулаан эбелалъ
Нижер чуялда гьелда рекIун вуссарав мехалъ гьале дир ралъадин абулаан инсуца
Дида кIочон толаро тIолго соназ рагъида тар чIвалей эбел щар чIвалеб гьаркьихъе кьурдулел лъимал
ЩагIил дадил горбода эбелалъ ччугIил гIундузул маржанал ран рукIунаан
Гьел рани щар хехго буссунин нису кIодолъулин нах гIемерлъулин
Лълъадал гIатIидаб матIуялъубе бетIер буссараб магIарул ракьалъул горбодаги карандаги квераздаги ран руго ралъдаца кьурал ччугIил гIундузул маржанал гьаб ракь бечелъизе берцинлъизе чIухIизе гIоло
Эбелалъ абулаан ччугIил гIундул рани бер кколарилан
Ругьунлъун буго Дагъистан кьурабазда реччIчIулел дур карачалабазул чвахихъуялде Каспи
Дуца чурулеб буго гьелъул черх
Дур матIуялъуб кенчIола гьелъул гьумер
Ва дир Каспиялъул карачалаби Кинаб мацI нужеца бицунеб бугеб
Цин гIодоре риччан руго шуршулел ГIасияб гьороде ихдал хер гIадин
Цин рахъун хъудула гьатIан къоязда 283 Гьаб Дагъистаналъул базарал гIадин ЦохIого лахIзаталъ мугIрул халкъазул КIикъоябго мацIалъ кIалъалел гIадин
Цин хварав васасухъ керен гьалдолев Гьесухъ инагьдулев эменин ккола Яги бецIаб къавмалъ къварид гьавурав Унтарав гIалимчи ватилин тола
Щиб нужер къварилъи щиб нужер рохел Щиб нужер бахчараб кечIги рагIиги МагIна бичIуларел асар гьабулел Меседил Каспидал карачалаби
Нуж гIадин букIуна дирги гьинал ракI Гьелчелеб ахIделеб дагIбакъецалда
Цого къварилъи дай гьаб нилъер бугеб
ЦохIого рохелдай гьаб нилъер бугеб
Гьедин ккун батила дирго ургъелал Нужеде рикьизе бокьулеб дие
Гьедин ккун батила кив вукIаниги Нужер гьекъолареб лъехъ къечолеб ракI
Москвалдаса Бакуялде унеб поезд МахIачхъалаялде рогьалил хъахIлъи рехулеб гIужалъ щола
МахIачхъалаялде щолеб сордо буго дие хIалхьи дагьаб сордо
Цин вахъуна сардилъ валагьула гордухъан
Сверухъ бецIго букIуна
Рихьуларо хъахIилал карачелал
Кьижула ворчIула вахъуна нахъойги
Балагьула бихьула бецIаб гIалах рагIула поездалъул гьадабго хъуй рагIуларо ралъдал карачелазул гьаракь
Ахирги лъабабилеб нухалъ ворчIула
ВорчIами бачIун буго къо
Гьелчелеб буго гьадабго бакIалда ракIалъе хирияб Каспи вуссанищан щванищан
Хъвашгелди хирияб лъадал майдан
284 РикIкIадал сапараздаса вуссараб мехалъ дун рокъове щванин тIоцебе кидаго дуца лъазабула
Баркала дуе берцинабги бечедабги дир хазина
Инсуца абулаан ралъад бугеб мехалъ гьалбал гIемералги гIагаралги чIахIиялги рукIунин
АбутIалибица абула ралъад бугеб мехалъ даран гIемерабги кIудиябги бечедабги букIунилан
АбутIалибицаги инсуцаги кIиязго абулаан ралъад бугезул гIумру кIудиябги бечедабги берцинабги букIунин
Киналго нухал ралъдалъ цолъулин
КIиялго гьел дандчIваралго унаан рилъа
Гьел ахIулел рукIана ралъдаца
Порталде гуми руссараб цо гохIде рахунаан гьел
Гьениб гумуздасан русбуздасан букIунаан ччугIил махI
Гьелчолел карачалабалъ тIерхьун раккун рукъардулаан дельфинал
Гьелда тIад тIавап гьабулел рихьулаан чайкаби
ТIубараб сагIаталъ пикрабалъ гIенеккарал цоцада кIалъалароан гьел
Гьез кIалъазе толаан ралъад
Ралъдал цIакъ гIемераб гIаламат буго ГIенекке мун гьелъухъ хъудулеб буго
Ралъад кIалъалелъул гьелъухъ балагьун Пушкинги Дантеги руцIцIун чIолаан
Сундул гьелъ бицунеб бугеб
Гьалда гIемераб бихьана
Гьалда гIемераб лъана
Гьалъул мацI дунялалда киназдаго бичIчIула
Ралъад кIалъалеб буго Дуниял гIенеккун буго Бице Каспи ралъад щай мун цIамхIалаб
285 ЦIамхIалаб магIарул магIица буго
Бице Каспи ралъад щай мун кенчIолеб
Дир каранда жаниб чан жавгьар бугеб
Бице Каспи ралъад щай мун гьелчолеб
Дир карачалабалъ кигIан халкъ хзараб Дун цIамхIал теларнн цIунилин цоял
Дир жавгьар босилин ясанир ун цоял
РуцIцIухIун чIун руго эменги АбутIалибги ралъдал рагIалда ругел кьураби гIадин
Хъудулеб буго ралъад
РакIалдещола гьазда кинабго жидерго гIумру ралъад гIадаб гьалагаб жеги лъедечIеб лъедезе къачIараб гамаялда релълъараб яги лъим бегизабун рикIкIаде унеб яги бачIунеб гамаялда релълъараб къоял руго руоби гIадин сонал руго катерал гIадин
Гьелчолеб буго цебегосеб Хвалиналъул ралъад
Гьединаб цIар букIана некIо Каспиялда
Чвахулеб буго гьенибе цояб рахъалъ Волга цогияб рахъалъ Сулахъ Самур мугIрузул гIемерал лъарал
Гьел лъарал ралъдалъ лъазе захIмат руго
КIудиял ракьазул кIудиял гIоралгун цолъун гьел гьанже чIахIиял карачалабазде руссун руго
Гьезда гъорлъан батIибатIиял рахъазде батIибатIиял улкабазде унел ва рачIунел руго гуми
Гьел лъаралгIоразул гIадаб гуриш бугеб къисмат гьанже нужерги Дагъистаналъул лъимал
Хъудулеб гьелчолеб буго Каспи ралъад
ГIенеккун руго эменги АбутIалибги
АскIов чIун дунги ругьунлъулев вуго гIенеккизе ралъдал мацI бичIчIизе
РакIалдещола гьелда бан цо хабар франгазул хъвадарухъанас хъварабилан бицунеб Ниж Европаялъул гIадамал Каспи ралъдалъ каютаялъур гIодорги рукIун хъудулел рукIана
Нижеца гьекъолеб букIана кофеги вискиги хIалел рукIана кагътал рицунел рукIана анекдотал къацандулел рукIана цоцалъ
Дун кагътал хIан къуна
Цинги каютаялдаса къватIиве вахъана
Гьеб мехалъ дида гамил мицIиралда 286 эхетун вихьана херав мискинав магIарулав
Гьесул кIутIбуз аллагьин абураб цо рагIи щурулеб букIана
Щаяли гьеб сверухъ валагьарав дицаги щурана
Ралъдаде рехун буго цодагьаб бецIлъи
Сверухъ рикIкIадаб лъеда тIад бакараб кIудияб цIа гIадин буго тIерхьун унеб бакъ
Цогияб рахъалдасан гьале баккун бачIунеб буго моцI
Ралъад хъаба батани гьелда рарал гIоркьал гIадин руго бакъги моцIги
Ралъдал ругел щинал кьералги чвахиялги бакъналги цо гьелъул гIатIилъи
Гьеб кинабго каюталъур рукIун кагътал хIалел нижеда лъачIо
БихьичIо ралъдаде бецIлъи рехулеб куц бакъ гьениб тIерхьунеб куц моцIги цIвабиги карачалабалъ кенчIолел куц
Гьеб бихьана гьев язихъав магIаруласда
Гьесда лъалел руго ралъдал киналго кьерал
Гьесда бичIчIулеб буго карачалабазул мацI
Гьев кIалъалев вуго бакъмоцIгун
Дун гьесда урхъана
Гьесул ралъад буго
Дица гьев каютаялъуве кваназе ахIана
Гьес квералъ ишан гьабуна регIун гьечIин
Ва тIубарал сагIтаз гьев гаргадана зобгун лъимгун тIерхьунебгун ва баккулебгун
Гьелчелеб хъудулеб буго ралъад
ТIурарал сагIтаз гьелухъ ралагьун кIалъачIого чIун руго эменги АбутIалибги
Дунги гьезда аскIов вукIарав гIенеккарав кIалъачIо
Хадуб нахъ руссун рукъоре щолеб мехалъ АбутIалибица инсуда абуна дир рахъалъ КIудияв гIолев вуго дур вас
ЛъикIаб асар лъан буго гьасда
Гьадаб нилъ рукIараб бакIалда гьитIиналлъун рукIине лъиего бегьиларо ян абуна инсуца
Гьанже ралъдал рагIалде щвараб мехалъ дида ракIалде ккола кидаго эменгун цадахъ вугин дун
287 Абула Каспи ралъад щибаб соналде гьитIинлъулеб ва дагьлъулеб бугин
Гьелъул лъимал цере гьанже шагьаралъул рукъзабазул бакIазда рукIанилан
Дида ракIалде ккола ралъад кидаго кIудияб бугин гьеб кидаго дагьлъуларин нилъго дагьлъичIони
Дагьлъуге гьитIинлъуге гIисинлъуге гIадамал
Цоцояца абула Мун гьитIинлъулеб бугин Нижго гьитIинлъун руго Гьайбатаб Каспи ралъад
Мун кидаго кIудияб Мун кидаго берцинаб Кидаго хисулареб Хирияб Каспи ралъад
Нилъер ракьалъул тушбаби рехизе нилъер ралъад гъваридаб буго
Киназего бакI гIела ян абун буго Дагъистаналъул ревкомалъул тIоцевесев председатель машгьурав бахIарчи цебесеб ПортПетровскийги хисун гьелда мугIрузул улкаялъул тахшагьаралда МахIачхъалаян жиндир цIар лъурав МахIач Дахадаевас
ХIакъикъаталдаги инкъилабалъул кьалул соназда МахIачица гьаб шагьар тушбабазе бахъизе кIолареб хъалаялде буссинабун букIана
Гьикъун буго магIарулазул годекIаниб Бищунго кинал гьаркьал дуе рокьулел
Цояс абун буго гIарцул гьаракьин
Цогияс абун буго йокьулелъул гьаракьин
Лъабабилес абун буго инидахъ збелалъул кочIол гьаракьин
Ункъабилес абун буго лълъадал гьаракьин
288 Щуабилес абун буго ралъдал гьаракьин ралъдалъ киналго гьаркьал ругин
Гьикъун буго Бищунго кинал кьерал дуе рокьулел
Цояс абун буго эбелалъул беразул кьерин
Цогияс абун буго васасул расалъул кьерин
Лъабабилес абун буго ихдал мокьрол гъотIол тIогьол жагадулаб кьерин
Ункъабилес абун буго хаслихъе рицIил гъотIол тIанхазул пашманаб кьерин
Щуабилес абун буго лъадал кьерин
Ралъдал руго зодилги ракьулги ругел киналго кьерал
Гьединалго суалал кьун руго бокьулеб гьаваялъулги гьуинал махIазулги батIибатIиял тIагIамазулги рахъалъ
Жавабал гьединалго кьун руго ралъдал мехтулеб гьава ралъдал хIикматаб махI тIагIамаб буго ралъад
Бищун хирияб мартьо буго ралъдал чода ралъдал ясги ячун росулъе вуссарав магIарул васасул рахъалъ
Цоги бицуна берцинаб хIикматаб хIанчIил рахъалъги
Гьелъ гозо кIутIараб бакIалда лъим кIанцIун лъугьарабила гьаб ралъад
МагIарул годекIабахъ щивас жиндирго чу беццула
Гьедин цо цояз жидерго ралъадал реццун цогиял какула
Цоцояз дида Каспи ралъадги ралъадищ гьеб хIор бугин ралъад бугин ЧIегIераб ралъад ан абула
БитIараб буго ЧIегIераб ралъдалги Адриатика ралъдалги гIадаб недегьлъи ва тIадагьлъи гьечIо Каспиялъул
Гьанире гIадамал чвердезе хIалхьи боссе гуребги хIалтIизеги ахIула
Каспиялъул кIудиябги гьитIинабги нусго батIияб ччугIа ччугIил керен ссун бахъулеб багIарабги чIегIерабги икра гьеб цIунцIрабазул гохI гуро нужее
Ралъдал гъварилъуда лъурал вышкаби гьанже магIарул 289 тIогьир ругел телевизоразул хIубаздаса гьитIинал гьечIо
Гьениса бахъулеб нарт бечелъиялъул рахъалъ баче квер къотIе бокьараб жоялда гьоркьоб жо бала цогидал ралъадазде данде ккун бищунго гIемераб буго
ТIагIамаб буго Каспи согIаб буго Каспи ралъад ЧIегIераб ралъдаде данде ккун Дагъистаналъул мугIрул Грузиялъул Абхазиялъул мугIрузде данде ккун согIал недегьлъи гьечIел ругел гIадин
Абула Гуржистанги Дагъистанги хахулей цого эбелалъул керен бугин Кавказалъул мугIрул абун
Амма цIакъ мукъсанаб рахъ ккун батана гьеб каранзул Дагъистаналъе
Дида киналго ралъадал цоцада релълъун рихьула
РикIкIадал улкабазул лълъадал гIатIилъабазда дида кIочонцин батула щиб бакIалда дун вугевали
Берцинаб букIа абе ЧIегIер ралъад
Амма дица абила Каспиялъулги бугин жиндирго берцинлъи
Гьелъул салул пляжазда рукIаразги унеб мехалъ карачалабалъе гIабаси рехула нахъойги гьанире рачIине
Дир инсуца абулаан Ралъад кидаго сурукъаб букIунаро живго чи сурукъав гьечIони
Жакъа палъад лъикI гьечIин
гьеб хъудулеб бугин цо лъицаялиго абураб мехалъ АбутIалибица гьесда дир гIундуз гIенеккейилан абуна
Дагъистаниязул бераз балагье Каспи ралъдахъ
РикIкIадаб магIарухъ бугеб МохIоб росулъа МухIамад ХIажиевасул цIар киналго рагъулралъдал флотазда машгьураб буго
Гьев лъедечIел гьев вагъичIел ралъадал къанагIат руго
Япониялъул Балтикаялъул Баренцевалъул Севералъул ЧIегIераб ралъдал карачелал гьесул гумуз регана
Рагъул заманалда фашизмалъул флоталъул чанги чIахIиял гумузул хабал гьаруна гьесул торпедаз ралъдал тIинда
Ралъдада жанир рахчун хьвадулел гумузул дивизионалъул командир рагьараб ралъдаде тIадеги лъедон тIоцебе 290 тарихалда жаниб букIинчIеб рагъ гьабуна гьес тушбабазулгун ва вуссана гьеб рагъдаса фашистазул гумиги ралъдал тIинде тIерхьинарун
Гьесул гIадат букIана рагъде араб мехалъ хъачагъазул цониги гама гъанкъичIони михъал кIкIвалареб
Рагъдаса вуссунеб мехалъ рикIкIадасанго гьес сигнал кьолаан ракъдада ругезе
ХIажиев бергьенлъиги босун вуссунев вугин абураб магIна букIана гьелъул
Дида вихьана МухIамад ХIажиев цо нухалъ
Доб мехалъ дун Буйнакскиялда Г Iабашиловасул цIаралда бугеб Авар педучилищеялда цIалулев вукIана
Отпускаялъ Дагъистаналде щварав чи нижеца гьарун педучилищеялде вачIана МухIамад
Гьесда гьикъана мугIрул кьурабалъ гIурав мун ралъдахъанлъун кин лъугьаравилан
Цо нухалъ ан абуна гьес мугIрузул тIогьиве вахаравго жеги гьитIинав дида бихьаыа Каспи ралъад
Гьелъ жиндихъего ахIана дун
Гьеб ахIуе инкар дица гьабичIо
Ралъдаца ахIула МухIамад ХIажиев кIиабилеб рангалъул капитан Совет Союзалъул БахIарчи 1942 абулеб соналъул маялда Севералъул ралъдалъ бащадаб гьечIеб рагъда хвана
МахIачхъалаялда гьесул цIар лъураб заводалъул азбаралда гьесие бараб памятник ралъдахъ балагьун буго
Гьеб ахIухъе рачIунел руго магIарул гамихъаби ччугIихъаби
Гьез кIудияб дунял сверулеб буго
Ралъдалъа киналго нахъ руссунаро
Гьелъин дагъистанияз хварал ракIалдещун мугIрузда ва кIкIалабазда рижарал ихдалил тIоцересел тIугьдул карачалабалъе рехулел
Дицаги гьабула гьедин
Дирги тIугьдул лълъедана карачалабалъ
Дида бицана Северияб ралъдал МухIамад ХIажиев камураб квадраталде щваралго киналго гуми лъалхъулин гьев ракIалдещун
Каспиялда лъалхъула унел рачIунел гуми ралъдалъ хутIарал хириял васал ракIалдещун
291 Дир шагьар МахIачхъала ралъдал рагIалда буго гама гIадин
Гьаниб бан буго Пушкиние памятник
Гьес абулеб буго ралъдада Хъуде хъуде ян
Гьанив вуго кIудияв лезгиязул ашуг Стальский
Бульваралдасан валагьун вуго эмен
Гьал ралъдахъ гIенеккун руго кьураби гIадин
Дунги кидаго киналго гIадин гIумруялъ я ралъдалъ я ралъдал рагIалда вуго
Дица абулеб буго хъуде гьелче дир гьайбатаб хазина дир кечI дир как Каспи ралъадан
Абула Цебе ралъад гIицIаб буцIцIухIун чIараб авлахъ букIун бугин мугIрул рихьараб мехалъ бохун гьелчезе лъугьун бугин гьеб
Абула Цере мугIрул хъудулел ахIдолел аздагьаби рукIун ругин ралъдада бер чIвараб мехалъ хIикмалъун гьел гIенеккун чIун ругин
Эбелалъ кинидахъ ахIулаан Ралъад гIадинав лъугьагиян мегIер гIадав ворхата в гIегейин
БакIиде рахъин гъабулеб мехалъ ахIулаан
Ясалъ васасе ЦIорораб магIардайищ мун гьавурав гIолихъан
ГIинде тIагъурги кIичIун кIалъалев гьечIин дида
Васас ясалъе Ралъдал тIиналдасанищ мунго щварайбахIарай
Дур чорхол берцинлъиялъ беццлъизавун вугин дун
Цо данделъиялда рагIараб кIалъаялдасан Гьалмагъзаби
МугIрулги ралъадги Дагъистаналъул тIабигIаталъул хазинаби киназего хириял гIахьалал руго
Амма Дагъистаналда жеги гIемерал руго мугIрул ва ралъадал лезгиязул ахазул ралъад магIарухъ гIибоцIул ралъад лъарагIлъиялда тIощалил ралъад ЛъаратIа ЦIунтIа рохьазул ралъад
Гьел ралъадал яги гьел мугIрул Дагъистаналда гIемерал руго
Гьелги нилъеца гIуцIизе ва цIунизе ккола
МугIрулги Каспиги нилъер кIиго хазина батани гьел руго нилъер лъабабилеб хутIараб хазина
Лъабабилеб хазина хутIарабщинаб 292 МагIарулазул кIалъаялдаса
Лъабабго кечI дуцаго ахIичIого цо дицаги ахIизе те
Лъабабго как дуцаго бачIого цо нижееги те
КIиялго лугбалги рахъун гьанже нахъе хутIараб щиб
МугIрул бахIарав ралъад бахIарай
Гьазда гьоркьоб гьал цолъизарулел абулел гьарулел гъоркьохъаби щал
Гьел гIемерал руго
Нухал руго рачалаби гIадин
Гьел уна гIорал чIван
ГIорал уна мугIруздаса кIкIалабахъе кIкIалабахъа авлахъазде авлахъаздаса гьел уна ралъдахъе мугIрул улкаялъул ахазул хурдузул рохьазул саламги босун
Гьеб лъабабилеб хутIараб щинаб гIемераб буго ГIумруялъ бицаниги бицун бахъинаро
Щибаб гIоралъул щибаб нухалъул щибаб ахалъул буго кIудияб къиса
Цоги рахъалъ кIудиял мугIрузул хасго ралъадалъул рахъалъ гIакъилал чагIазул рахъалъго гIадин бицинчIого абун таниги гIола гьел киназдаго лъалелъул
Лъаларел гIисиназул бицун бажари гьеб буго устарлъи
Лъабабилеб хазина хутIарабщинаб
Гьел гьечIони гьечIо Дагъистан
Гьел гьечIони мугIрулги ралъадги буто лъимал гьечIел улбул гIадал жал
Амма гIемерал руго гьезул лъимал
Лъабго гуреб кечI гьечIо кучIдузул дунялалда
ТIоцебесеб кечI эбелалъул
кIиабилеб кечI эбелалъул лъаб абилеб кечI киналго хутIаралщинал
ХутIаразул хутIараз бицине теян абулаан эбелалъ
ХутIараб цоги хутIараб батIияб заманалъе бицине теян абуна инсуца
Дицаги малълъараб гьабулеб буго
ПалхIасил Аслияб бице цогияб жиндаго лъазе бугин абуна Шамилица
Гьудул гьаниб мугIрулги ралъадги дир рэкIги дур ихтияралда буго вачIа гьаниве
Гьаб улка улка буго гьаниб рукъ рукъ буго
Гьаниб чу чу буго гьаниб чи чи вуго вачIа нижехъе
293 Гьадин абула магIарулаз батIияб бакIалдаса гьалбал жинхъего ахIулеб мехалъ
Дицаги гьедин абула
ГЬАБ УЛКАЯЛДА ЧИ ВИЖАРАБ КУЦ Чиги эркенлъиги магIарул мацIалда цого магIнаялъул рагIабилъун руго
Гьелда узден ва узденлъиян абула
Хабал зонода хъвайхъвагIай Я багьадур гуро Я гIакъил гуро ГIадатав чи вуго Къуле гьасие
Хонжрода гъабураб хъвайхъвагIай Дуда данде кколев чи Киса гьев вукIаниги Мунго гIадав чи вукIин Дуда гьеб кIочон тоге
ХIажиМурадица гъалбацIгун вагъулаго абунилан бицуна Дун магIарул чи вукIин дуда кIочон тогеI Дагъистаналда цо сонги бан нахъ вуссарав нухлуласда гьесул ватIанцояз гьикъун буго Кинаб бакI батараб ан
Нухлулас абун буго Дол мугIрузда чагIи руго
МагIарулал гьедула Чилъун гьавуна чилъун хвела
МагIарулаз гъарула Хур биче абе рукъ биче абе чилъи цIуне гьеб бичуге
МагIарулазул нагIана Нужер кьолбол чиги хваги чуги хваги
294 МагIарулаз абула ХIалихьатил бицунеб мехалъ Гьев чи гуро гьесул бицунге
Лъилниги гIунгутIабазул бицунеб мехалъ Кин букIаниги гьев чилъидал тIаса лъугьа
ЧIобогояб къваридаб низам гьечIеб бакIалъул бицунеб мехалъ Дова чи гьечIо чи къваригIун вуго
Чи гьечIого рес гьечIо
Низам гIадлу бугеб гIуцIараб бакIалъухъ балагьун Дова чи вуго
Бищун кIудияб хIажатги хIикматги
Кин мун Дагъистаналде вачIарав кисан мун вижарав
Кисан байбихьулеб магIарул кьибил
ГIемерал биценал руго цоцазда релълъарал
Цояб бицун телин
Гьеб гьитIинго эбелалъ бицараб буго МухIамад ХIажиевас Керимица рикIкIада океаналъул карачалабазул ццидалаб чвахиялда абун бугин бицуна Дун магIарул чи вукIин нужеда кIочон тоге ян
Шамилгун кьаллъарав ХIажиМурадие гьесда лъикI бихьизеян имам какизе лъугьун руго цоцоял
ХIажиМурадица гьелги чIезарун абун буго Дов чи вуго
Нижер дагIба нижецаго тIубала ян
ХIажиМурад жиндаса тIураниги Гъуниб магIарда ахирияб рагъда Шамилица гьесул бахIарчилъиялъулги бицун абун буго Додинал дагьал руго
Дов чи вукIана
РукIана чагIи Азарил саназ магIарулазул балагь букIана гьарделеб чи гьечIогун рес гьечIин чи къваригIун вугин
Рохелалъ къварилъиялъ рокьиялъ кьалалъ тIалаб гьабулев вукIана кивго кидаго сундулъго чи
ГIадлу гьечIел гIораз чIунтараб ракьалъ ахIулев вукIана чи
Дица гьикъана гьадинаб борхатаб хирияб Дагъистан кин гьабурабин
Дие жаваб кьуна чияс гьабулареб гьесда кIолареб жо 295 гьечIин
Азарил саназ магIарулаз киналго тушбабазда ХIажи Мурадица гъалбацIида гIадин абун бугин бицуна
БукIана гьаб ракь пириялъулги цIералъулги цIаялъулги лъимазулги бакъулги цIцIадалги риххарал чIунтарал чIегIерал багIарал киналго кьеразул лъалкIал ругеб
Амма чиясул лъалкI букIинчIо чи къваригIун вукIана
БукIана гьаб улка чундузулги хIанчIазулги хIайваназулги хъурмазулги зирарал гIассиял гIалхулал хIасратал киналго гьаркьал дандерижияз такрар гьабулеб
Амма чиясул гьаракь букIинчIо чи къваригIун вукIана
БукIана гьаб улка мацI гьечIеб кIал гIадин ракI гьечIеб керен гIадин
КъваригIун вукIана чи
Гьев вижана цIакъ къваридго къо бихьун захIмат хIехьон
Гьеб ккана гьадин гьаб ракьалъул борхатаб зодихъ гьаниса доре ун добаса гьанире рачIун тIавап гьабулел рукIана бахIарчиял цIумал
Цо нухалъ нух билараб цIумалъул ккана цо гьадинаб иш букIана киналго хIанчIазул хIули хIулулеб гIадаб балеб гьалдолеб къо
Зобал рукIана накIкIил пардаваз рахчун
Гьел накIкIалъан рикIкIадаб сапаралдаса тIад буссун жиндирго тIанчIахъе боржун бачIунеб букIана кваркьаби хвалчадулаб гозо хочолаб цIум
ЦIудуда Дагъистаналъул борхалъи кIочараб лъаларо я борхалъи босе кIочараб лъаларо гьелъие жиндирго магIарде бусахъе буссине щун гьечIо
Маг Iарулаз абула Гъуниб магIардаян Гъомекиб абула жидер тIулбулъим лезгияз абула ШахДагъалдаян щибаз жидерабго бицуна боржунеб цIум Дагъистаналъул цо кьурда кьвагьараб гулла гIадин речIчIун буго
Гуллица борлъулареб кьуру хIанчIица борлъилищ гIадада гурелъул абулеб хIанчIида гамачI речIчIе хIинчI хола гамчIида хIинчI речIчIе хIинчI хола
Хвана бортана мотор бухIараб самолет гIадин цIум
Гьединаб хвел босун 296 Дагъистаналъул кIкIалабахъе рортана гIемерал цIумал
Амма гьезул цояб бищун щулияб кьурда речIчIаниги борчIун буго хвалдаса
Гьелъул куркьбал рекрекун руго
амма керен ракI хутIун буго
Ракьалде гIодобе бортараб гьеб гIумруялде бугеб хIасраталъ жиндирго чIаголъи цIунизе гIоло хIалтIизеги багъизеги тIамун буго
ХIалтIун руго гьелъул малъал багъун буго гьелъул чIорилаб гозо
Щибаб мугьалъе гIоло гъун буго хIули тIун буго би
ЗахIмат бихьун хъурщун хъурмаздаса цIунун бахун буго гьаб жибго ругьунаб борхалъиялде
Ва гьениб жиндие хIинкъи гьечIеб бакIалда гьабун буго мина магIарулазул тIоцебесеб ригь
Гьедин хIалтIун цIудул лъукъарал куркьбал кверазде руссана
Гьединан бохдуздаги эхетун балагьулаго сверулаго хисана гьалъул сипат
Гьединан дагьдагьккун азарго сон гьоркьоб инчIо гьеб цIудудасан Дагъистаналъул чи лъугьана
ЦIакъ къварилъи лъан къо бихьун къиматаб боржунеб жоялдасан вижун вуго нилъер чи
Гьелъул къимат гьабе васан лъугIизабулаан эбелалъ хабар
Лъаларо гьеб гьедин букIинчIого букIине бегьула
Амма лъалеб жо буго роржунел жалазда гъорлъ магIарулазе бищун цIум хирияб буго
ГьанжелъагIанги лъикIав чиясда цIуман абула
Вас гьавурав инсуца абула Дие цIум гьавунила
Яс кисаниги ячIарайго эбелалъ абула Дир цIум юссанила
МахIач Дахадаевас генерал Бичераховасде хъвана Дагъистаналъул мугIрул Дагъистаналъул цIумазе те дуца хъачагьин
ВатIаналъул рагъул заманалъ бахIарчилъи гьабуразул рахъалъ хъвараб тIехьалда МугIрузул цIумал абун букIана цIар лъун
НекIсиял рукъзабазул нуцIбузда лъимал кIирикIулел кинабазда гьезул къаданир лъолел хунжрузул гIоркьазда гIемераб дандчIвала цIудул сурат
Амма гьанже дунялалъухъ хал гьабурабго умумал камурал васазги васал камурал улбузги некIсияб къиса гIаксалда 297 бицуна
Гьез абула цIудудасан чи гурин лъугьарав чиясдасан цIум лъугьанилан
МугIрузда ахIдолел хIайранал цIумал Нужеда цIар бице нуж киса кколел
Бокьулеб ракь цIунун цIаязулъ хварал Дагъистаниязул ракIал руго ниж
Гьединищали лъаларо дагьистаниял хъахIилал зобалазухъ кIудияб хIисабалда хIайранаб рокьигун балагьула
Унел рачIунел хIанчIазул тIелазухъ гьез сапаралде рахъаралги нахъ руссунелги васазул хиял гьабун хал ккола
Хирияб буго магIарулазе зоб
РакIалдещола 1942 абилеб соналъ генералфельдмаршал Фон Клейстил бо Кавказалъул щобазда щущан букIараб мехалъ Германиялъул авиациялъ Грозныялъул нартида бакараб цIадул кIкIуй Дагъистаналъул кIкIалахъе щвараб хIинкъараб заманалъ Грозный шагьаралде данделъана Северияб Кавказалъул киналго миллатазул гIолохъанал вакилзаби
Гьенив дунги вукIана Дагъистаналъул гIолохъабазул вакиллъун
Митингалда председателлъун вукIана Дагъистаналъул вас машгьурав летчик Совет Союзалъул БахIарчи чанго ассазда ургьиб цIа бакарав полковник Валентин Эмиров
Дида кIочонаро гьесул кIалъай ва митингалдаса хадуб гьесулгун букIараб халатаб гьечIеб хабар
Дун дове гIедегIун вугин жиндирго рукъ гIадин зобги бихьизабун цодагьав рекъдилаго гали босун ана нижеда аскIоса гьев гIолохъанав ворхатав гьайбатав лезгияв
Гьев ана вачIинахъе рагъде
ЦокIиго анкьидаса бачIана хабар бащад гьечIеб гьаваялъул рагъда самолетги бухIун гьев хванилан
Амма щибаб нухалъ зодихъ цIум ахIдолеб мехалъ дида ракIалде ккола гьеб ахIдолеб бугин дун Валентинил гьалдолеб ракI бугин
298 Цоги кIочонаро 1945 абилеб сон
Щибаб къойил щолаан 25 абилеб Октябралъул цIар лъураб къотIноб Дагъистаналъул вакилзаби чIчIарал ругеб рокъове МахIачхъалаялдасан хабар цIехезе
МахIачхъала доб мехалъ республикаялъ къоло щуго сон тIубаялде къачIадилеб букIана
Цо нухалъ дирго гIадаб къваригIелалъ гьениве вачIана Наби Аминтаев
Гьев лакав лъаларев чи доб мехалъ Дагъистаналда къанагIат вукIана
Зодил джигит чан нухалъ тылалда тушманасул мугъалда нахъе гьев воржарав рештIарав нахъе вачIарав
ЧанцIул парашюталъ зодосан кIанцIарав
Гьанже рагъ гьечIо вусса Дагъистаналде
Долъул борхалъиялъе ахир гьечIо
Чанго къоялдасан Правда газеталда бачIана гьимулев Дагьистаниясул сурат гьоркь хъван буго Наби Аминтаев
Гьас гьаваялъул борхалъудасан парашюталъ кIанцIун дунялалда чIчIел босана
Гьеб гьунар Аминтаевас Дагъистаналъе сайигъат гьабуна
Чанго къоялдасан дандчIвана Наби
Зоб балагьун буго
Долъул борхалъиялъе ахир гьечIо
Зобалъул борхалъиги гIатIилъиги лъана гьасда
Амма гIумру къокъаб батана Цо нухалъ гьаваялда парашютги тIун куркьбал рекараб цIум гIадин гьев вортана
Гьелдаса нахъе къоло щуго сон ана
Амма щибаб нухалъ зодихъ цIум ахIдолеб мехалъ гьелъул гьаркьал дир рукьбалъе уна
Дица хIисаб гьабула гьеб ахIдолеб бугин дун Набил гьалдолеб ракI бугин
РакIалдещола Берцинай гьайбатай Резеда
Дагъистаналъул зодисан паратшюталъ гIолохъанай гьей кIанцIана Гъуниб магIарде
Чан магIарул пандур гьеб мехалъ гьалъул гордухъ зигардараб
ВукIинчIо цониги гIолохъанав поэт гьалдекечI хъвачIев
Буйнакск шагьаралда гьитIинаб кирпичалъул мина
КигIан берал рукIарал дур 299 нуцIбухъ балагьун
Хунзахъан Гъунисан Гъомекисан анцIила анкьго сон барай гъалал кьурарай кьерилай гьаризе хъамизе чан чияс чу кьолораб
Амма цо вачIарав тохтирас десантникас самолеталдати лъун ячун ана гьей
Гьаваялдасан квер хьвагIана гьелъ киналго гIодор тарал гIащикъазде
КIочонаро гьакIкIан хутIарал хадур балагьарал берал
Лъицаялиго хъвана цIумалъ хъамун араб хъахIаб миккиялде кеч I
Рагъ Берцинай магIарулай Резеда
Гьаб шагьаралда гьанже хъахIал сардални щиб хъахIал къоялцин гьечIо
ЦIадулъ буго Ленинград
ЦIадулъ дунги йиго
Гьаб цIадулъан кIкIуйдулъан дун кидаго зодое балагьун йиго
Зодобги рагъ буго
Гьел рагъалъ вукIана дир россги
Чан нухалъ гьев арав тушманасул тылалде тохтирлъунги рагъухъанлъунги
Гьанже дихъе лъабгониги хабар бачIана гьев хванин тIокIав вачIунарин
Гьелъул рахъалъ газеталдацин хъван буго
Живго бида вецIцIулев гьес хвалда цебе операцияги гьабун хвассар гьаруралги рачIана дихъе
Амма дун кидаго зодое балагьун йиго
Дида ккола гъов вагъулев вугин
Гьелдаса нахъе гIемерал санал ана
Резеда юссана Дагъистаналде
Ана цогиял бакIазде
Амма кидаго божигун хьулгун гьаригун гьай зодое балагьула
Гьалда ккола зодихъ цIумалъ абулеб бугин дун СагIидил гъалдолеб ракI бугин
РакIалдещола кIочонаро Вац Ахилчи
Гьев росдал магIишаталъул институталда жагърафиялъул факультеталда цIалана
Амма Армиялда гьес гьава тIаса бищана
ТIагIана гъов ЧIегIераб ралъдал золихъ
Гъосул букIана 22 сон
Амма кидаго дица хIисаб гьабула
гьаб дир бетIералда тIад цIум ахIдолеб мехалъ гьелъ абулеб бугин дун Ахилчил гьалдолеб ракI бугин
АхIдолел руго цIумал Ниж чIаго ругезул гьалдолел ракIал вугин
нижер кваркьаби кверал ругин нижер берал гьезул берал ругин нижер тIабигIат гьезул тIабигIат бугин 300 Гьел гьаркьаз чIаго ругел рорхизарулел руго
Щибаб гьаракь гьунаралъул лебаллъиялъул рокьул кьалул кечI буго къиса буго
Гьелъ зобалъулги ракьалъулги борхалъиялъулги гIатIилъиялъулги бицунеб буго гьелъ Дагъистаналъулги дунялалъулги бицунеб буго
Дида лъала гьаб пикру букIин кечI букIин
Борхалъуде рахаразда гIандисес абун буго зодосан цIумцин гIадан лъугьине гIодобе бачIунин
Нуж цин гIодоре рачIаян
Киналго гIадамал гIодор рижарал ругин
Ракьалъул чи вуго магIарулав
ГIодор рижарал руго
Амма бицабалъ роржунел руго
Нахъе реххун буртинагун биччан чугун чи вачIунев вугони балагье воржунев вугин абула
КьуртIа гIолилаз жергъенги чIван кечI ахIулеб бугони гIенекке боржун унеб бугин абула
ГIемерисел кучIдул магIарул лебалаб цIудуде руго
ГьечIо магIарухъ Гагариниде кечI ахIичIей яс
ВукIинчIо магIарухъ Чкалов кочIолъ рехсечIев шагIир
Инсуцаги гьабуна цогиязги гьабуна
Дунги критиказ чанги какана дир кучIдулъги харбилъги цIумал гIемерал ругин
ЦIумазул бицинчIого гъудузулишха дица бицинеб
ЧагIи рехсечIого чуялищха дица рехселел
Дун магIарулав диеги цIум гIагараб буго
Гьеб бахIарчияб буго
Гьеб борхалъиялдеги рикIкIадеги боржуна
Цогиял хIанчIи чIичIидулел рукIуна хьагида аскIор
Гьелъул борхараб баянаб гьаракь буго
Цогиял хIанчIаз гьавабакъ хисарабго хисула Дагъистан
ЦIумаз кигIан кьерханиги кьвагьи гIемерлъаниги жидерго ракь бокьулеб тIалъи реххун толаро
Гьезул курортал гьечIо
Цогиял хIанчIи щиб кканигиян кидаго ахада тIохазда тIалаялдаса тIалаялде кIанцIун къадахъа къадахъе роржун хуриса хурибе тIавап гьабун ганчIазда цIцIадал лъимги гьекъон къунщбиги къачIан кIал гозоги гъирмизалъ белъун багIарал мачуялъ хъахIал гвадичалълъ хьвадула
МагIарухъ гьитIинаб кIкIалалда хIанчIчIикIкIал абула
301 КIудияб борхалъиялда цIумазул борхалъи абула
Вижарав щинав чи чи гуро
Боржунеб щинаб жо цIум гуро
Мун бечедаб буго бергьараб улка КучIдул аваданал гIазизал хIанчIаз
Ва тIолго хIанчIазул алагьал гIадин Руго дур зобазда роржунел цIумал
Биценалъ цIар бугел гьел багьадураз Рорхатал кьурабалъ гьарула рукъзал
МугIрузул бутIрузул бетIергьаби гьел Гьоролъги цIоролъги роржуна чIухIун
НакIкIал гучал куркьбаз рикьизе гьарун Цин цо цIум бахуна борхалъиялде Хадуб ахIуд рахъун унел кинигин Уна къукъа гьабун гьел гьаваялде
Цин доре роржуна цин гьанир уна Зобалъул гIатIилъи гIолареб гIадин
ЦIодорал бераца балагьахъдула Жидеца цIунулеб ракь бугеб гIадин
Гьезул гьаркьазухъе чIегIерал гъудул ЧIезе бакI лъачIого хIинкъун лъутула
Гучал цIумазулгун гIагарлъи бугеб МугIрул росулъ ана дир гIемер сонал
Ва бокьула дие хъахIилаб зодихъ Гьел свердулеб мехалъ хал ккун вукIине
Цин гьел хъаравуллъун мугIрузда чIола Цинги авлахъазде уна рик IкIаде
Эбелаб ВатIаналъ мугIрул цIумалин ЦIар кьола бищунго бахIарчиязе
302 ХъвайхъвагIаяздаса Япониязе бищун хириял хIанчIи къункъраби руго
Азарго къункъра къотIун кагътил гьабуни унтарал сахлъулин абула гьез
Роххелги къварилъиги ратIалъиги дандчIвайги ракIалдещвейги къасдги Фудзияма къокъун унел къункърабазда базабула гьез
Диегоги хириял руго къункъраби
Амма дида Дагьистаналъе хирияб хIинчI гьикъараб мехалъ дица абуна ЦIум бугин
Япониязе гьеб гьедигIан рекIее гIечIо
Амма Токиоялда Дагъистаналъул гугарухъан ГIали ГIалиевас речIчIухъ лъугьун чIел босараб мехалъ цо япониязул гьудулас дида абуна Квешал хIанчIи рагIуларо нужор цIумалги
Дица магIарулазе бицана Турциялъул зодихъ цIумазулги лакълакъзулги ккараб кутакаб рагъул
Лакълакъаздаса цIумал къунилан абураб мехалъ цIакъ къварилъана магIарулал цIумал къезе бегьуларин хвезе бёгьулин абуна цояз
лакълакъазул къукъа къого нухалъниги цIикIкIун букIун батизе бугин абуна цогияз
ВукIана цо дир гьудул машгьурав воржарухъан кIиго нухалъ Совет улкаялъул бахIарчилъиялъул цIар босарав АхIмадхан Султан
Гьесул эмен Дагъистанияв вуго эбел татарай йиго
ЧIей Москваялда буго
Цо цIа цо цIар
Татараз абула гьав жидер вугин дагъистанияз абула гьав жидер вугин
Дица гьасда гьикъана лъил мунан
Гьас абуна инсулги вугин эбелалъулги вугин
Дир эбел эмен ратIа гьаругеян
Жибго ракьалъул гIадин бокьулеб улкаялъул гIадин батIибатIияб би жубарал руго цIумал кIудияб улкаялъул лъимал
Гаванаялда дида бихьизабуна цо памятник
Бицана гьелъул ботIрода некIо цIудул сурат букIанилан
Фиделица гьеб нахъе бахъанила
Дие гьеб рекIее гIечIо дие цIумал рокьулелъул щаян гьикъана дица
Дие жаваб гьабуна 1917 абилеб 303 соналъ нужеца пачаясул кIибетIераб цIум бахъараб гIадин бахъанин
Гьаниб цIум американазул зулмудул гIаламатлъун букIана
Цоцояз хъачагъаздаги цIогьаздаги цIумалин абула
Амма цIогьалги хъачагьалги магIарулазул гIадаталда рекъон гьумерги рачIалдехун буссинабун бищун хIалакъаб хIамидаги рекIинарун базар къоялъ халкъалда цере сверизарулаан балагье гьал чагIахъан
Гьеб рикIкIунаан гьитIинаб тамихIлъун
Гьеб гIадат гьанже щай гьечIебан гьикъарабго АбутIалибица абуна ЦIогьал гьечIого гурин хIамул дагьлъун ругин
Цо нухалъ Шамилица жиндир секретарасда Къарахъа МахIамад ТIагьирида гьикъун буго Дагъистаналда чан чи вугев
МахIамадТIагьирица тIехьги босун бицун буго
Шамилица абун буго Дица унгоунгоял чагIи гьикъулел руго
МахIамадТIагьирица гьезул къадар кибго хъван гьечIин лъаларин абун буго
Ахирияб рагьда гьел рикIкIине кIочон тоге ян абун буго имамас
Чиги чи гуревги ватIа гьавизе анкьго жоялда гьикъеян абун буго магIарулаз 1
МагIарулазе чи абураб рагIи эркенлъи лебаллъи яхI чIухIи буго
КIибетIераб цIумги кIигьумерав чиги магIарулаз къабул гьаруларо
КIиго гьумерилалда гьаз гьедуян абула хIинкъаразда къадакоян абула
Чилъи тIадегIанаб цIар хъулухъ буго
Гьеб къо бихьун щола
Дида исана Болъихъ рагIана магIарул чIужуялъ рекъечIев бихьинасда абурал рагIаби Чодулабги буго дулълъ
Чахъдалабги буго дулълъ Чудкилабги буго дулълъ Чанилабги буго дулълъ ЧчугIилабги буго дулълъ Чиясулаб киб бугеб
Чи къваригIун вуго
Дида рагIана магIарул чIужугIаданалъ жиндирго вукIарав гьалмагъ гьерсихъан ватараб мехалъ ахIараб кечI Мунги чи вугилан чучун йикIана Жаниб лага гьечIеб чухъа батана
Чилъи дулълъ бугилан божун йикIана БетIер жаниб гьечIеб тIагъур батана
ТIагъур лъурал щинал камун гурин чи къваригIун вугин абун вуго жиндиего вас вищулей ясалъ
Михъал ругел щинал гIемерал ругин гIадан хIажат вугин ахIун буго гьейго ясалъ
305 Гьални чагIи гурин дир чахъаби ругин абун буго магIарул вехьас абуабурас абуабураб гьабулел рукIунел жидерго гIадат гIамал гьечIел чагIазда
Гьаб рижиго киб бижараб
Гьале къаркъалаян къабихI гьабула магIарулаз магIнагIин гьечIеб тайпа
Гьасул яхIги родол бухIиги цохIого жо ян квер хьвагIун тола яхI дагьал
МагIарухъ чахъу босулелъул рачIалъухъги черхалъухъги хал гьабула
босулелъул бохдухъги мугъалъухъги балагъула
БетIер ракI берал гIамал гIадат миллат цIар
МагIарул мацIалъул цIар абулеб рагIул кIиго магIна буго Цо чиясе къо леб цIар
Цо чияс бахъинабураб цIар машгьурлъи
Вас гьавигун абула цIар бугеб цIар батагийин
ЦIар ишаз берцинлъула
Эбелалъ абулаан чиясул цIаргIан кIудияб сайигъат гьечIин чиясул ишгIан тIадегIанаб хъулухъ гьечIин
Чиясул гIумругIан гIагараб хазина гьечIин гьеб лъабабго цIунеян
Гьадин хъвана магIарул лълъарада Маймалакалдасан инсан лъугьине Азаазар санал ранин абула
Амма цоцо инсан цо сагIаталде Сверулев ватула маймалакалде Цоцоязул рахъалъ лъарагIаз абула Машина бар авторитет бар Машина йохъ авторитет йохъ
Амма унгоунгояв чиясул хIурмат кидаго холаро
Вижахъе чи лълъугьахъе чIагIа
306 Гъуниб магIарде Шамилихъе лъидаго лъалареб балъгояб нух тушбабазда бихьизабун буго меседихъ вичун восарав цо хиянатчияс
Имам асирлъун хадуб меседгIарацгун сайигъаталгун росулъе инсухъе вачIун вуго гьесул вас
Инсуца мун вас гурин чи гурин чIван гIорулъе реххун вуго гьев гьесдаго хадуб гьес бачIараб гIарацмеседги реххун буго
Живгоги гIадамакьа нечон росу тун ун вуго
Гьанжеги гьев хиянатчи гIодове реххараб кьурда цересан унел нухлулаз нагIана кьун гьелда ганчIал речIчIула гьенир тIасан роржунел хIанчIи хIалихьат хIалихьатин ахIулаго роржунин бицен буго
Цо нухалъ МахIач Дахадаев вачIун вуго цо росулъе жиндиего рагъухъаби ралагьизе
Гьениб годекIаниб гьесда кIиго гIолохъан ватун вуго кагътал тIами гьарулел
Кир ругел нужер чагIи ахIе
Нижер гьанир ниж гурони чагIи гьечIо
Ва чагIиго гьечIеб росуйищ гьаб
Гуро рукIана киналго ХIоцоса Нажмудинида данде рагъизе ана
МахIачица абун буго Гьаб росулъ нуж кIиялго хутIизегIан хутIарал чагIи рукIун ругин
МагIарулаз релъун кеп гьабун бицуна росдал
Данде ккун квер босарабго гьезул гIадамаз гьикъулин 307 Кин бугеб нужор боцIи гьанз гIакамака оцмоц гIанкIухIелеко хурхер рекьимекьи лъималчагIи
ЧагIи гьезбищун ахиралда гьикъулин
Дица гьеб росдада цIар бицинаро цIум кколеван кетоги бачун вачIарав чанахъан вижараб дир росдае махсара гьезги гьабилин
АбутIалибил ккараб Цо нухалъ АбутIалиб ун вуго жиндирго лъалев сагIтил устарасухъе сагIат къачIазабизе
Гьеб мехалъ устар цо гIедегIарав гIолохъанчиясул сагIат къачIалев ватун вуго
ГIодов чIа АбутIалиб абун буго устарас
Дур гьанир чагIи рихьула
Дун хадув вачIина абун вахъун вуго АбутIалиб
СагIтил устар хIикматго валагьун вуго Кив вугев чи
АбутIалибица аскIов гIодов чIарав гIолохъанчи вихьизавун вуго
Чи вукIаравани гьав некIого мун вачIаравго тIаде вахъинаан
Гьасул сагIат хIалтIаниги хIалтIичIониги Дагъистаналъе щибго пайда гьечIо
Дур сагIат чIезе бегьуларо
Мун вуго Дагъистаналъул чи
Халкъияв шагIир абун цIар кьураб мехалъги воххун вукIун ватиларо АбутIалиб гьев гIадатав устарасул рагIабаздаса гIадин
Аби буго Дагъистаналда лъеберго миллат бугин лъабкъого мацI бугин кIиго чи вугин
Кин гьеб кин кIиго чи
Цоял квешал цоял лъикIал
Гьеб бицен рагIарабго АбутIалибица абуна Гьедин хIисаб гьабуни Дагъистаналда цо чи вуго
Квешал гьел чагIи гуро
308 Хъупаса устарзабаз тIаргъал рукъулел руго
Цоял ботIрода лъолел руго цоял тIилазда чIвалел руго ЧагIи къваригIун руго
Амузгиязул махщелчагIаз хунжрул цоял рачлида рана цоял магIида рана
Гьазул тIагъиязда хъван буго ЧагIи къваригIун руго
ГIандадерица буртаби цоял рагьухъабазе ритIана цоял рукъзабахъ тана ЧагIи къваригIун руго
Зобалъ ракьалъ бакъалъ цIадалъ цIехолел руго чагIи
Гьезул ахIиялъе магIарулаз жаваб гьабула дун гьанив вугин киналго рукъзабахъан росабалъан шагьараздасан зодосан гIодосан гIатIидаб нилъер улкаялъул киналго бакIаздасан
Бицуна гIемерал гIасруал рарал гIемераб дунял лъарал лъабго херав чи вугин хал гьабун кидаго Дагъистаналъухъ
Цояс араб заманалъул ишазул тарихалъул хиялги гьабун хабзалахъги балагьун зодор роржунел хIанчIазулги хIисабги гьабун абулеб буго рукIанила чагIи Дагъистаналда
КIиабилес жакъасеб дунялалъухъ балагьун Дагъистаналда ракарал цIаялги рихьизарун лебалал цIаралги рехсон абулеб буго ругила чагIи Дагъистаналда
Лъабабилес метерисеб къоялъул пикру гьабун гьанже бухъулеб бугеб кьучIчIалъул гъварилъигIатIилъиялъухъги балагьун абулеб буго рукIине ругин чагIи Дагъистаналда
ГIумруялъ херазул аби тасдикъ гьабулеб буго
Гьелда гъоркь печатьги чIван дицаги гъулбасуна вукIана вуго вукIинеги вуго Дагъистаналъул чи
Гьеб дир хиси гьечIеб божи буго
ЦокIиго соналъ цеве Дагъистаналда гьоболлъухъ рештIун вукIана машгьурав Космонавт Андриган Николаев
Гьес цо рештIен дир рокъобги гьабуна
Дица гьесул бицараб мехалъ дир гьитIинай ясалъ гьикъана Дагъистаналда гьечIищ космонавт
Жеги гьечIо абуна дица
ян гьикъана гьелъ
309 ВукIине вуго ян абуна дица
Гьарулел руго лъимал лъолел руго гьезда цIарал балугълъулел гIолел руго чагIи
Гьез кIудияб уулкаялъул киналго чагIазул кьерда кьабгIун гIодогун борхизабун рекъолеб куцалъ мустахIикъго босулеб буго гали
Щибаб босараб галиялъ гьев гIагар гьавулев вуго жиндирго хIасраталде
Ва гьесухъ балагьун улкаялъ абулеб буго Дагъистаналъул мугIруздаги чи вугин чагIи ругин халкъ бугин
Гьеб гьересиян абулев живго гьерсихъан вуго
Гьесулгун хабар гьабичIого дица дирго халкъалъул бицинин къисматалъул бицинин
ДАГЪИСТАНАЛЪУЛ ХАЛКЪ КЪИСМАТ ТАРИХ ЦО МИЛЛИОНГИ НУСАЗАРГОГИ Шамилица абуна 1859 абилеб соналъ Огь гьитIинаб буго Дагъистан
Дагьаб буго нилъер халкъ
Цоги азарго хвалчен букIараб ани дир
АбутIалибица абуна 1959 абилеб соналъ Гьаже гьитIинавилан нилъер бетIер бухизе кIолев чи гьечIо
Нилъ дагьал гьечIо
Нилъер тIокIкIарал иццазул лъарал океаналде чвахулел руго
Нилъер къисмат хъвалеб къалам бугеб ани дир
Америкаялдаса вуссаравго эбелалъ гьикъана дида Бице Америкаги Дагъистан гIадин кIудияб бакI бугищ
Кир гIемер ругел гIадамал
Гьаб дицаго хъвараб буго ГIищкъул рекIараб цIа цIунизе лъалел Релъихъуй гьечIого роххизе лъалел МагIу чвахичIого гIодизе лъалел МагIарулал ругел лъикIал гIадамал
310 Тарих абураб рагIул магIарул мацIалда кIиго магIна буго историяги календарги
КIутIкIутI вилълъа дунгун
Щиван гьикъулеб батани рокъовго вукIа
Дургун пайда гьечIо
Киве щаян гьикъулеб батани рокъовго вукIа
Дургун пайда гьечIо
КIутIкIутI вилълъа дунгун
Риллълъун руго кIигоял
Рилълъун руго лъабгоял нусгоял азаргоял
ЦIумалда хадуб цIум бачIун чиясда хадув чи вачIун
Гьаб согIаб ракьалда кьурабазда мугIрузда батIибатIиял миллатал цолъун лъугьана Дагъистаналъул халкъ
ГIасруаз гьураца кIирикIун руго кIкIалабахъ гьулакал
Гьенир ругел лъималазе карачалабаз ахIун буго азарго батIияб кечI
Мун киб ун букIараб Дингирдангарчу
Рохьой ун букIана Дингирдангарчу
Яги Ва хIатута хIатута ХIото мегеж кIалдисев
Вас гьавурав мехалъ гьесул къаданиб лъуна ханжар
Хонжрода хъвана Дур инсул гьаб кквезе кверал рукIанин дур ругищан
Яс гьаюрай мехалъ гьелъул гьулакалда бана жергъен анкьавго вацасул яцц ятагиян тIадги хъван
311 Гьедин кIирикIун руго кIкIалабахъ кьурабазда рухьарал гьулакал
ГIун руго васал гIун руго ясал
ГIун буго михъал кьурараб кьварараб Дагъистаналъул халкъ
Гьезул къадар дагьдагь ккун цо миллионалде бахун буго миллионги бахун хадуб нус азаргоялде щун буго
Гьеб халкъалъул гьеб ракьалъул цIар рикIкIаде щун буго
Гьезул эркенлъи къуватал улкабазул залимзабазда каранлъ къан буго
Гьел чIахIиял аскаралгун Дагъистаналде тIаде кIанцIун руго
Ва щибаб нухалъ нусазарго чи чIван вуго
Дагъистанияз абуна те нижан нижерго рукъор ниж эбелинсуе гIемер гьечIин рачарал лъудбузе тIокIал гьечIин
Тушбабаз абуна нуж дагьал ругел ратани кIийихъе къотIун гIемер гьарилин
Рачарал лъудбузе тIокIал гьечIел ратани даим гьелгун цадахъ рукIине бутIрул къотIун ритIилин
Цинги рачIун тушбабазул бояз гъуна Дагъистаналда цIа
МугIрузда кIкIалабахъ авлахъазда гурхIел гьечIеб рагъда хвана 100 азарго бищун сахал бищун гIолохъанал
Лъудбуз абураз ретIана хваразул ретIел рорчана гьезул хвалчаби кьолона гьезул чуял рагъана тушбаби нахъе инегIан
100 азаргоял хвана амма хутIана анцIул нус азаргоял
Нахъеги кIирикIана гьулакал гьуриялъ
Нахъеги рачана бакънал умумузул бица релъарал гIораз
ГIуна 100 азарго вас хварал бахIарзазул цIарал лъурал
Гьеле гьеб мехалъ кIанцIана гIарабиязул аскарал Дагъистаналде
Гьеб мехалъ багIарлъарал ругин абула дир росдаде гьетIарал рорхатал кьурабазул кьер
БукIана кIудияб кьвагьи кьабгIана къуват лъугIизегIан къотIарал бутIрул магIардасан кIкIалахъе гирун ана
Камуна Дагъистаналъе нусазарго хвалчен нусазарго пуруц нусазарго вас
Амма хутIана миллион
Нахъеги кIирикIана гьулакал нахъеги хъудана гIорал
Нахъеги гIуна васал гьезул къадар нусазаргоялде бахана
Гьеб мехалъ Шагьзабазул шагь хваяв Надиршагь вачIана Ираналдасан
Дунял 312 боссе сапар бухьана дица
Цо тункани Дагъистан щущан ине бугин
Дица пуни ракъвалел тIаде туни риччулел чагIи ругин гьалан пударана шагь
ГIандалазул майданалда чадиралги чIван байбихьана рагъ
Байбихьуда Надирица абуна Дир кутузда данде кир рахъарал гьал гIункIкIал
Хадуб рагъ рагIалде щолеб мехалъ абуна Дир бо нужее кьелин нужер цо бахIарчи МуртазагIали дие кье ян
Абухъего бавудасан гуро бугъил хIал лъалеб бугьунеб мехалъ лъала
Гьури бахъинабуна магIарулаз шагьзабазулги шагьасда хадуб рохъоги бан хъамуна гьесул боял
Цебе щибго жо бижичIеб чIохъдерил гIатIилъи тушманасул биялъ лъалъан беэн гьабунилан бицуна магIарулаз
Амма къотIараб бетIералъ абун бугеб гIадада гуреб гьаб кIочараб бихьугеги
Нахъеги цIидасан хвалчабазул балада би гIодана ва гьеб гIемерал соназ бакъвачIо
МагIарулаз шагьасда бихьизабун буго магIарурал чахъаби гуреллъи чагIи рукIин
Маг Iарул гIухьбуз живго гьев чахъу киннигин хъамун вуго
Гьелдаса нахъе жибго Ираналда аби букIана Шагь гIадаллъун ватани Дагъистаналде чабхъад вахъаян абе
Дида бихьана Тегераналда Надиршагьица Индиялдаса бачIараб меседил тах
Дида бихьана батIибатIиял улкабаздаса гьес рачIарал давлаби
Дида бихьана гьасул кIичIараб хвалчен
Гьаб кIудияб гьечIеб тIагIелалъ кIудияб дунял кодобе босун букIана ян абуна дида ираназ
ГьитIинаб босизе кIвечIо ян дидаги абуна
Мешхеталда дида бихьана квачIид чIчIараб гучаб чода рекIун чаранхъазаналъул гьабураб гьесул памятник
ЦIакъ ворхун эхетун чIухIун цеве валагьун вуго гьев чода тIад
Гьадин букIаниги нужер Дагьистаналдаса дагьаб гIетIулъ вуссана гьав абуна дида ираназул гьанжесев цо поэтас
313 Мешхеталда гьесул музеялъул рукъзабазул киналго къадазда хъван руго шагьасул гьунаразул чабхъеназул цIаралъул бицарал шагIирзабазул кучIдул
Амма Дагъистаналъул халкъазги лъабнусго соналъ ахIулеб буго гьасул рахъалъ жидерго кечI
Гьеб кечI лъугIула гьадинал рагIабаздалъун Гьаб нухалда нужер харбий чи тела Хадуса рачIани гIилъун хъвехъила
Надиршагьил рахъалъ Ираналда бицуна Гьес цоцадаса тIурал батIабатIаго рукIарал ракьал цолъизарун цо пачалихъ цо улка Иран гьабуна
Дида гьелде тIаде жубала Гьес цоцаздаса тIурал Дагъистаналъул миллатал дагъистаниязул ракIал цолъизаризе кумек гьабуна
Киназулго гьесде букIараб гIаммаб цциналъ гьел гIагар гьаруна
Дагъистаналъул цолъараб халкъ бижиялъе къватIисел тушбабаз гIемераб кумек гьабуна
Амма шагьасул боязулгун букIараб рагъда дагъистаниязулги камуна нусазарго чи гIухьби чанахъаби къадахъаби рекьарухъаби
100 азарго чи вас яс
ХутIараб гьадабго миллион
КIирикIана цIидасан гьулакал ахIана цIидасан кучIдул рачана гIолохъабазчол кьолода лъун цIидасан лъудби бана цо буртина кIиго гъежалда
ГIуна нахъойги 100 азарго чи вас яс 100 азарго цIар 100 азарго кIал ханжар хъандиро пандур жергъен
Гьукъун букIараб къагIида къадар гIадамазул цIикIк Iине Дагъистаналъе
КватIичIого гIурус пачаяс байбихьана Дагьистан гьугъараб рагъ
МутIигI гьабе Дагъистан гьеб букIана пачаясул амру
Дун гIодове виччазе гьечIо ахирав магIаруласул къаркъала 314 Ставрополалъул музеялда даличIого ян абуна Кавказалъул аскаразул командир генералфельдмаршал Ермоловас
КIикъого соналъ ругьнадаса чIорто бахъичIо Дагъистаналъ
Къоло щуго соналъ багьана гьеб Шамилил бетIерлъиялда Шамилгун цадахъ
Нусгоясде данде цояв ине кканин ахIулеб букIана кочIолъ
ЧIунтарал хъулби къаси рогьиналде цIидасан ралел рукIанилан бицуна харбалъ
Цояб квер къотIарабго цояб квералъ рагъанин бетIер къотIараб мехалъ къаркъалаби рагъанин бицунаан дол рагъазул рахъалъ дие эбелалъ
Чол кьолода гIураб халкъ чIварал чуязул сангарги гьабун гьезда нахъа чIун рагъана
Рорхатал кьурабахъан хучдузде тIаде кIанцIун кIкIалабахъ рагъана гьедин бицунеб букIана инсуца
Тушбабаз Шамилида гIемераб абун буго Кверде вачIа киве мун инев зодове воржине куркьбал гьечIо дур
Ракь борлъун ине малъал гьечIо дур абун
Шамилица абун буго Дир кваркьи дир хвалчен буго
Хвалчаца бахъила нух
Дир малъал дир газаргъоялъул чIорал руго
ЧIораз чIумал гIадин рорлъила тушбаби
КигIан гIемерал соназ букIараб газаргъоялда релълъун ругънадаса чIорто бахъичIеб Дагъистан
КигIан халатаб нух букIараб хвалилги гIумруялъулги
Гьел кьалул соназ хисана мугIрул тIабигIаталъул кьералги цIаралги
Аваргъойсу лъугьана Карагъойсулъун ЧIегIераб гIорлъун
Гьеб чвахараб биялъ чIегIер гьабун букIана
ТIухьиялъ курмул гIанлъарал чарамул сиязе лъукъарал кьураби ян кьуна пашманаб цIар
Хвалил кIкIал абун абулеб буго кIудиял рагъал рукIарал кIкIалабазда
КигIан ругел гьел цIарал Шулалъул гохI Шамил кIанцIараб кIкIал Шамилил сухъмахъ Шамилил нух Шамилил бакъан Шамилил кьурди
Гьанже ругьунал альпинисталцин гьел нухаздасан рахине хIинкъун рукIуна
Амма рагъул ахир букIана борхатаб ГъунимегIер
315 Гьеб мугIрул тIогьиб хъахIилаб зодихъе квералги рорхун ахирияб как бана имамас
Гьеб какалъе борхараб кверда гъоркьан кьвагьун бачIараб гулла щун имам лъукъана
Квердасан араб бидул лъалкI чIварал накабазда каранда ганчIазда букIана
РакIалде кколаан имамасул бидул цIурал кверал кинабго Дагъистаналда чIван ругин
Бида босун букIана Дагъистан
Лъукъарав имамас как лъугIизегIан бана
Как лъугIарабго аскIор рукIараз абуна Ругъун щун буго Шамил дуда
Гьаб ругъун гуро гьаб регъела ян абуна имамас цо ххарил квацIиги тIун гьелъ би бацIцIунаго
Цинги сверухъги балагьун абуна Дагъистан буго бида бецIцIулеб
Гьелда бугеб ругъун регъезе захIмат буго
Дагъистаналъул мугIрузда кIкIалабахъ рукIана хучдузул рохьал
БукIана хиянат букIана хвел свак унти ракъи
Къунел рукIана иццал ракъван рукIана кIутIби
МагIарулаз кунеб букIана ххер чIахIил кьибил
Гьеб бищунго захIматаб къоялъ къанабакь ругел бахIарзал рукIана имамас жиндихъего ахIулел АхIулгохIда хваралги Хунзахъ камуралги СалтIа тIагIаралги Хьаргаби рукъаралги Даргъуялда хутIаралги
Гьесда ракIалдещвана росуцояв ГъазимухIамад ХIажи Мурад Хириясул ГIалибег Ахбердилав гIемерал гIемерал бахIарзал
Амма гьел киналго кверал къотIарал бохдул рекарал берал рахъарал бутIрул къотIарал къаникь лъун рукIана
Рагъал рагъал рагъал хвелал
Хун вукIана Дагъистаналъул нусазарго чи
Нусазарго вас яс хвалчен нусазарго зани нусазарго къиса
Сибир къотIун ана гьелъул лъимал
Асирлъун Россиялъул авлахъаздасан унев имамас абуна Огь гьитIинаб буго Дагъистан дагьаб буго нилъер халкъ
Цоги азарго хвалчен букIарабани дир
316 Щибизе вахарав борхатаб Гъунив ГъалбацI асирлъараб ссанда бер чIвазе
ХъахIав пачаясул чукъа фельдмаршал ЧIухIун гIодов чIараб гамачI бихьизе
Буго Гъуниб гамачI
Гьелда хъван буго Гьаб ганчIида гIодов чIана Шамил асир гьавурав генерал фельдмаршал князь Барятинский
ГIадада кканагури кинабго дур жигар кинабго дур къеркьей ян абуна Барятинскияс жиндирго кIудияв асирасда
ГIадада ккечIо ян абуна имамас
Гьеб дир халкъалда гIемераб ракIалдещвезе буго
Дир къеркьеялъ чан бидулазул вацал гьарурал чан цоцалъ кьалда рукIарал росабазул ракIал гIагар гьарурал чан жидер мацI жидер миллатин рукIараз жидер Дагъистанин абураб
Дагъистанин абураб асар кIудияб асар буго дица наслабазе толеб
Гьеб рагIи киналго мацIазул магIарул васазе гIаммаб буго
Дагъистаналъул къисматалъул бецен ккараб мехалъ дица до нухалъ инсуда гьикъана Щай гьаб гьитIинаб Дагъистан гьаб недегьлъи гьечIеб бацIил тIинчI гьадинал кIудиял пачалихъазул бутIрузе пачаязе шагьазе султIаназе къиралазе гьабгощинаб къо бихьун къварилъи баччун би тIун боссе къваригIун букIараб
Инсуца бицана цо бечедав гIибоцIул бетIергьанасул
МагIардаса гIиялгун гIухьби руссараб мехалъ цо борхатаб гохIдеги вахун жиндирго боцIухъ балагьун вуго гьав
Бихьун буго ралъад гIадин гIатIилъи гIияз цIун рагIал бихьудеб букIун гьечIо рехъен данделъараб бакIалъул
ЦIи гьарурал кьагIазул буртIазул къотIи гьечIел гьаркьаз 317 боххизабулеб букIун буго гьасул ракI
Амма толхъукьего цойидасан гьасул бер чIван буго цо квергIанаб гIи гьечIого чIобого хутIараб ракьул бутIаялда
Гьеб цо черхалда бугеб ругъун гIадин ссудана гьасда
Яги цо хъабарчаги бихъун жиндирго чехь чияда бихьулеб бугеб гIадин ккана гьасда
Гьав сородана ццидахана ахIдана Гьадаб тIанкI щиб тIоноцIиса хIулараб бетIер гIадин
Гьеб бахчизе чахъабийищ дир гьечIел гъе баче гьадабе гIибоцIцIи
ГIоларо хъачагъазе щвараб щоларо гьезие хIалхьи кинабго жидехъ гьечIого
Гьеле гьеб хъантIиялъ рачIана къуватал тушбаби Дагъистаналде
Гьелго хъачагъаца Дагъистаналъул мискинлъи хъамал гьабиялъул бицен ккарабто гьелда хIикмалъарав дие
Инсуца бицана цIогьал кидаго гIорцIуларин
Гьезул гIамал бацIил бугин Ци чIваднибе кIанцIун бищун цебе батараб чахъуги гьежда чIван кибениги жиндирго нухда уна
Гьелъ гIуралдаса гIемераб хъамуларо
БацI абуни гIорцIизегIан кванан хадубги хутIараб рехъен чIвачIого паракъалъуларо
Хъошнибе нуцIа рахан батани тIохде кIанцIун гьеб борлъунги уна гьеб боцIи гьуризе
БацIал руго Дагъистаналъул тушбаби
Гьелдаго бан бицана инсуца беццав хъачагъасулги Шамилилги ккараб Цо нухалъ Шамил муридзабигун пуланаб росулъе вачIунев мехалъ гьеб росдал гIадамаз дандечIчIей гьабун буго
ЧIалгIун буго рагъ жал ракълида паракъат те абун гьарун буго гьезул жамагIаталъ
Ле цере дагъистаниял рукIарал чагIи
Дагъистаналъул чедги кун чияе хъулухъ гьабизехъинищ нуж ругел
Дун нужер паракъалъи хвезабизе гуро гьеб цIунизе вачIарав вуго ян абун буго имамас
Имам нижги дагъистаниял руго
318 Дагъистаниязул бакI буго нужер ракI гьечIо
Дагъистан бид бецIцIулеб мехалъ гьасда рохъо хъирщулел рукIинейищ нужеда ракIалде ккараб
Каваби рагье рагьичIони хвалчабаз рагьила
Гьединан гIемераб хабар ккун буго
Хадуб хIукмуялде рачIун руго имам росулъе виччазе
КьвагьигIанхъи гьабичIого паракъат тIадегIанав гьобол къабул гьавизе
Гьелъухъ имамас тIаде босун буго гьаб росдал щивго чи чIвачIого тезе
НекIсиял такъсирал гьезда ракIалде щвезарунгутIизе
Имам жиндирго божарав гьоболасухъ рештIун вуго
Жиндиего бихьизабуоаб рокъоб росдал халкъалъулгун хабаралда гьел жиндего руссинаризе чанго къо бан буго
Гьеб росулъ доб заманалъ вукIун вуго цо кIудияв кIиго метраялъул борхалъи бугев гучав хъачагъ
Гьес нухасан унел рачIунел гIадамазул боцIцIи бахъун ретIелкъайи бахъун кьабгIун рухун росабазул гIадамазе гIазаб хIинкъи кьолеб букIун буго
Гьес я аллагь я пача я имам рикIкIунев вукIун гьечIо
Цо нухалъ росабазул гIадамал рачIун руго имамасухъе
Гьез гьарун буго Гьев залимав хъачагъасдаса ниж эркен гьаре ян
Щиб дица гьесда гьабилеб
ЧIвай имам чIвай гьев чIвадарухъан
Гьев балагь вуго
Йохъ дица рагIи кьун букIана гьаб росулъа щивго чи чIвангутIизе рагIи хвезе бегьуларо
Имам хвасар гьаре ниж гьесдаса сабаб бате
Дун ургъилин абун буго имамас
Цо чанго къоялдасан имамасул яргъид гIуцIарал гIемерал муридаз сверунги ккун кверал бохдулги рухьун жанив тIамун вуго хъачагъ
Гьес гьарурал киналго такъсиразухъ тамихI гьабизе хIукму гьабун буго диваналъ
Гьеб хIукмуялда рекъон гIассияв къуватав гьачагъасул берал рахъун руго
Беццлъарав жанавар тIаде кIулалги ран жанив тIамун вуго
Гьоркьоб заман ана
319 Цо нухалъ гьанжего гьанже хъахIлъи лъалеб заманалъ гъваридаб макьида кьижарав Шамил кьуру биххараб гIадаб гIассиял гIалхулал риххарал гьаркьаз ворчIизавуна
КьабгIараб гIоштIоца тIатIала чIвазарун нуцIбигун гьасде тIаде вачIунев вуго мокърокь бетIер цурав цо гIуж гIадав залим гьанже балагьилин духъ вахъа тIадейин
Къирщадилел рукIана гьесул цаби
Гьесул цояб хъатикь букIана добегьанибе хьвагIулеб кIудияб ханжар цояб хъатикь борхун ккун букIана гIаштIи
Имам хантIан тIаде вахъана жиндирго ханжарги босун
Гьас ралагьулел рукIана жиндирго хъаравулзаби
Хъачагъас гьезул бутIрул къотIун рукIана кIукьмахалъ гвердеда рарал маргъалал гIадин
Росу паракъат кьижун букIана
НуцIида цеве эхетарав хъачагъас гьеб нуцIа бахчун букIана рагьун букIаниги гьасдаса тIуранин рагIизе тIадегIанав имамасул намусалъги гьукъун букIана
Имам нахъе нахъегIанги къан гьесда речIчIизе санагIатаб рахъ нух бищизе ургъизе лъугьана
Тушманас гьаниве кIанцIун дова квалун кивго гьав валагьулев вукIана
Доба гIаштIи кьабгIун гьаниб ханжар бан рукъчIабаралда гьас квешаб къо чIезабун букIана
Гьанже вачIа дир кверал рухьине кив вугев мун бицунев бахIарчи
ян ахIдана хъачагъ
Дун гьанив вугин ахIана имамас
ГьебсагIат гьеб бакIалда хьвагIун речIчIана гIаштIи
Амма имам гьеб мехалда цогияб рахъалдеги кIаниIун гьасда тIад речIчIана
Хъачагъасул Шамилиде данде ккун кутак къуват чанго нухалъ цIикIараб букIана
Гьес гьав довехун рехана гьаниве тункана
Чанго ругъун гьасул черхалда лъуна
Жиндирго тирилъиялъ гуревани тушманасухъа гьав ворчIилароан
Гьеб захIматаб хIинкъараб рагъ кIиго къуваталъул кIиго сагIаталъниги халалъана
Ахирги хъачагъас гьанже щванин мун дихъеян имам кквезеги ккун кодове восана
Гьесда ракIалда букIана 320 кодовеги восун гIодоги лъун Шамилил бетIер къотIизе
Амма кодове восарав имамасе рес щвана хъачагъасул кIкIвараб бетIералда кIицIул лъабцIул ханжар кьабгIизе
Хъачагъ гIодове далун ана цинги биххараб тIалу гIадин гIодов ккана
Кодоса ханжар бортана
Гьеб кьалулъ имамасда ичIго ругъун щвана
Радал росдал чагIазда бидул хIоринив чIварав хъачагъги хъачагъасда аскIов вегун лъукъ лъукъарав имамги ватана
Гьел ругънал регъезегIан моцIалъ вегана имам
Имамасулги хъачагъасулги доб мехалъ ккараб гIадаб рагъ буго киналго гIасрабаз Дагъистаналъ къватIисел чабхъадулазулгун гьабулеб
Гьез лъукълъукъун буго нилъер тIалъи
Имамасул талихI ккана хъачагъ беццав вукIин
Дагьистаналъул хъачагъал беццал гьечIо
Щивав магIаруласда батIибатIияса цеве чIолев ватила Шамил
Дида цеве чIола Жеги гIолохъанго АхIул гохIда рагъ байбихьилалде гIагараб кьурда накаби чIван зобазде гужгаталъул къвал гурарал авар Гъойсуялъул гIорул лъиналъ чурарал квералги рорхун как балев
Цояс абулеб букIана имамасул кIутIбуз аллагьин щурулеб букIанин цогияз абула эркенлъи ян щурулеб букIанин
Дида цеве чIола Херав асир Каспиялъул рагIалда ганчIазда Дагъистан тун унелъул ахирияб нухалъ ралъдал гIатIилъиялда гьелчолел карачалабазухъ балагьун
Абула имамасул ракъварал кIутIбуз Къомех лъикI Дагъистанин щурулеб букIанин
Гьеб къоялъ кидаго риччичIел берал имамасул дагьал риччун рукIана
Гьаб лъим щиб имам
Ралъдал къатIра бугин биччанте ян абуна Шамилица
Дида цеве чIола Къоло щуго соналъ жиндаса къуватав гIассияв гIаштIигин хвалчен борхун хъатикь ккурав хъачагъгун ругънада вецIцIулаго бецIаб рокъов вагъулев
321 Дида цеве чIола БахIарчияв ХIажиМурадгун цадахъ цин рекъон цин кьаллъун
ГIемерал руго гьезул къисаби цояб бицинин
Шамилица ХIажиМурад витIун вуго ХайдакъТабасаранал жиндидего руссинаризе гьениве наиблъун
ХIажиМурадица гьениб низам цIцIалалги цIадулги чIчIезабун буго
Закон цIехараб мехалъ дун Хунзахъа ХIажиМурад вугин нужее законин зар бихьизабун буго
Зарги ХIажиМурадил цIакъ кIудияб букIун буго
Имамасде гIунтIун буго наибасул зулмуялъ зурулел ругел гIадамазул зигарди
Шамилица ХIажиМурад жиндихъего ахIизе чапар витIун вуго
ХIажиМурадин абуни кIудияб давлагун гIемераб бечелъигун боцIипанз чахъаби чуязул элхъабиги цере къотIун жиндирго чода цее цо хъамурай бикаги лъун ахIулаго абулаго вачIун вуго
Асалам гIалайкум имам
ВагIалайкум салам наиб
ЧIобого вачIинчIо Шамил
Буго гIарац буго боцIи руго чахъаби руго чуял буго анцIго тIанса
ЛъикI гьарула тIансаби табасараназ
Бикаги йигоха имам
КIиялго заманалъ цоцахъ балагьун гIенеккун чIчIана
Цинги имамас абуна Бице гьей бикаги ячунищха дун гучав тушмангун вагъизе инев
Дие чахъаби гуро чагIи къваригIун руго ХIажиМурад
Дие чуяздаса чотIахъаби х Iажжат руго
БоцIцIи дуца хъамуна
Амма нилъее рагъухъабилъун рукIине колел чагIазул ракIал лъукъана
Лъица нилъее хисилел хваралги чIваралги СалтIаги Хьаргабиги
Нилъеда цадахъ хайдакъалги табасараналги цогиялги рукIаралани батIайиса ккезе бегьулаан иш
Цоял дагъистанияз цогиял дагъистаниязул чIаголъи чIунтизабизе бегьулищ
322 Имам батIияб мацI бичIчIулел чагIи ратичIо дида дол
Дозул мацI бичIчIизе дуца жигар бахъарабиш
Лъица къабул гьабулеб цIалалги цIадулги мацI
Хъачагъалиш дир наибал
Имам дун Хунзахъа ХIажиМурад вуго
Дунги Генуса Шамил вуго
Къебед МухIамад ТIелекьа вуго
ХIусейн ЧIикIаса вуго
МагIарулал хьиндалал лъарагIал лезгиял тумал дуца хъамал гьарурал хайдакъал табасаранал мунги дунги нилъ киналго Дагъистаналдаса руго
Нилъеда цоцазул мацIал лъазе ккола
Нилъ цо кверзул килщал руго
Киналго килщал данде къачIони зарул къуват дагьаб букIуна
БахIарчилъиялъухъ дуе баркала ХIажиМурад
Гьелъухъ дур каранда кинаб букIаниги шапакъат базе бегьула Дагъистаналъ
Амма дур ботIрода чалма баялъе цоги батIиябги гIилла букIана
Гьебги кIочене бегьулароян
Цоги чалма бухьараз хъамаллъи гьабураб мехалъ гьезда хъачагъалин абичIо дуца имам
Гьанже киб зоб гъугъаниги цIад горо дир ботIроде балеб буго
Лъил бицунев мун вугев ХIажиМурад
Ахбердиласулиш я дир вас ГъазимухIамалиш ялъуни диргойиш
Ахбердилас Моздокалдеги ун бахъана хъамуна нилъер тушбабазул боцIи
Дица бахъана нилъер къеркьеялде данде чIчIарал ханзабазул боцIи хиянатчагIазул бечелъи
Тушбабаз кигIан хъамураб нилъер боцIи
Гуро ХIажиМурад наиблъунги имамлъунги вукIине къвакIараб ракIги рекIараб ханжарги гIоларо
Бицуна я гьединаб я гьелда релълъараб хабар чанго нухалъ кканин имам Шамилидаги гьесул бахIарчияв наиб ХIажиМурадидаги гьоркьоб
Гьеб дагIба гIинтIе къулун къойил пупудун понцIонилан машгьурал мацIихъабаз
Ахир гьеб кIудияб питнаялдалъун лъугIана
ХIажиМурадица имам тана
Гьесул бетIер тушманасе щвана
Черх Нухаялда хутIана
БахIарчияб ракI Дагъистаналъ жиндиего босана
Кинаб къисматI 323 КъотIараб бетIералъухъ балагьун вуго жакъа Бида босараб тIалъи т Iамулеб буго цебе
Рихьула дида кIкIуйдулъ магIарул жаназаби КIкIалабахъе лъугьунел лъукълъукъарал муридал
КъотIараб бетIералъухъ балагьун вуго къварид Огь гьадинаб хазина хвалчабакье кин ккараб
Дида кIалъалеб буго ХIажиМурадил бетIер ВатIаналде нух къосун къисмат гьадинаб кканин
КъотIараб бетIералъухъ балагьун вуго къасдалъ ХIажиМурадил бетIер гуро дида бихьулеб
Дида бихьулеб буго нусго азарго бетIер Рокъобе нух къосингун хвалчабаца къотIараб
Гьаб кечI хъвана дица ХIажиМурад абураб киносценариялъе
Амма кино жеги бахъичIо
Бахъилеб бахъиларебги лъаларо
КъотIана рокъобе нух къосарал бутIрул раххас бана Дагъистаналда
Ана имам Дагъистан тун вачун рана магIарухъ тущбабаз маххул каваби рахарал киналго рахъазде берал гIадин картIал гьарурал гургинал хъулби
Хъулбузул картIахъан росабалъе кIалалги рагьун ралагьун рукIана гIасиял гIарадаби МагIарулал чIа кьуруге кьурани кьвагьила
ГIужие гъураб гьорчо магIарул тIалъи магIарулазул керен магIарулазул яхI
Кида дур ругънал регъелел Дагъистан
Нижер буго гьоцIу Персазул шагьас Росдал лъималазда тIад лал тIамураб
Нижер буго росу гIараб СагIидас ГIорода цIаги лъун цIуллъун бухIараб
Нижер руго васал мегеж ккун инсул Турказул СултIанас бутIрул къотIарал
324 Нижер руго ясал абурал васал Англичанаца гIужие гъурал
ГIурус пачаязул гьагал чукъбузги Гьединалго лъалкIал лъун руго гьанир
Кида регъелел дур ругънал Дагъистан
Дур ракь ракьайищ цинцинал хъурмаз хъарсун жидер кIалдиб лъезе
КигIан би тIуниги тIегь баккуларел кинал тIалаби дур ругел
Чан къо бачIаниги къисматалъул хисунгутIи щиб
Яги дур би багIараб чагъирищ мехтарал хъачагъаз иргадал гьекъезе
Дагьистаналъул пашманлъи рагIал гьечIеб байданищ мун
Киб бугеб дур бакъ
Киб бугеб дур эркенлъи
РакIалде кколаан гьедин эркенлъи Миркалъ туснахъалде кканилан абун
Гьениса къватIибе гьеб борчIиларин Гьанже хутIараб жо гIицIго хвел бугин
РакIалде кколаан кинго рес гьечIин гьаб тIаде бачIунеб тIупан гьукъизе гьаб къиямасеб къо чIезе гьабизе
ГIалхулазул гIалхулаб ракьан абула гьанисан унаго губернаторги
Гьал дунялалда гурин дунялалдаса тIураб парсиб ругин хъвана цо гIаштIичияс
Гьал туземцазе татариназе гьардухъабазе ругеб бакIги тIокIаб бугин кIалъана цогияв талавурчи
Даим балеб гIазу кидагосеб сордоян абуна Сулейман Стальскияс Дагъистаналъухъги балагьун
Дагъистан туснахъ гьабураб лъагIалил киналго моцIазул лъебералда цоцо къо бугин хъвана дир инсуца
Хъвана инсуца Ролъул хур кванарал ганщал жалго тун Гугьун бачал ругин рачун жанир гъун
Хъвана дир инсуца 325 Огь пакъирзабаца гьабулеб хиял Пача реххулев куц гъасдаги рукIун
МугIрул нилъ кIиялго гьанже подвалалъур ругин абуна АбутIалибица
Гьадинаб къварилъи щвани къориниб чанги угьдилин АхIана ГIанхил Мариница
Гьанже дунялалъул халго гьабуге хинкIал цIикIаразул цIар бахъун бугин квер хьвагIана МахIмудица
ЧIахIияз гьитIиназул бетIер бухулеб бугин
ГьитIиназе маргьабалъ гурони талихI кколеб гьечIин абуна Батирайица
ТалихI кибго гьечIин абуна дунял сверун вуссарав кубачияв Мунги АхIмадица
Сибир бихьич Iезда бихьичIин инижитлъиян хъван бачIана туснахъалъуве ккарав Йирчи Гъазахъица
Амма гьадавго Йирчи Гъазахъица хъвана Дагъистаналъул бихьинчи кивго кидаго бихьинчи вукIине кколин
Амма гьадавго Батирайица хвалда цебе ахIана бахIарчиял умумазе хIинкъарал васал гьаругеян
Гьез умумазе гIоло къисас босзе кколин
Амма гьадавго МахIмудица ахIана Кьурулъ нух щолареб чанил тIанчIица я нух балагьула я хвел босула
Амма гьадайго Мариница жиндирго кIутIби рукъараб кварги тIун туна тушманасул бадибе дир лъимаца гъалбацIалъул керен хаханин метер мун довгун данд чIвазе вугин
Амма гьавго АбутIалибица абуна гьаб гъугъадизе къачIан бугин гъугъадизе тейин
Гьаб гъугъадизе къачIан бугин хекко кIудияв гIейин гьебги гьелда релълъарабги рикIкIунаго кIирикIана гьулакал
Цо къисас 326 абураб рагIиги хъван лъималазухъе кьуна умумузул ярагъ
ГIуна дагъистаниял миллионги нусазаргоги
Зобалазде тIухьи гIадал бакIал накIкIал ракIарун рукIана
ТIимгъилъги рахIат букIинчIо сардилъги макьу букIинчIо
Ралагьун рукIана гIенеккун рукIана рик IкIада бичIчIизе захIматаб ахIи букIана
Цинги гъугъадана цинги цIцIад бана цинги бакъ щвана цинги нур чIчIана
Гъугъадана К Iочонареб гъугъай
К Iийиде тарих гIумру гIалам къисмат бикьараб ццин рокьи бикьараб къасдал хIисабал журараб кибего рагIараб
Гьадинаб букIинчIо лъачIо гьадинаб кIоченаро
ЗахIматалъул лъималазул инкъилаб
Щибго букIинчIесул кинабго букIинаби эркенлъи бащалъи вацлъи
Гьаб буго нижее тIарамагъадисеб ва къей гьечIеб рагъ
Киналго ракъаралги къваридалги захIматалъул кIудияб армия
Гьелъул миллат мацI
Киналго миллатал мацIал
327 Гьелъул бетIер
Щиб Дагъистаналъул магIарулазда инкъилабалъ абулеб
Буссинабе гьелъул мацI нижее
Буссинабуна бахIарзаэги кочIохъабазги инкъилабалъул ахIи Дагъистаналъул жибжиб мацIалде Азарил соназ зулмуялъукь рукIарал Дагъистаналъул халкъал нилъер кIичIарал сухъмахъаздасан кIудияб инкъилаб нужер рукъзабахъе хурзабахъе бачIунеб буго гIенекке гьелъухъ
Гьелъ нужеда кидаго рагIичIеб рагIи абулеб буго ваццал абун
ЦIияб Россиялъ нужеда зар бихьизабулеб гьечIо
Бачеян квер кьолеб буго
Босе гьеб квер нуж кутак бугелги божи бугелги лълъутьине
МугIрузул кIкIалабазул лъимал кIудияб дунялалде гордал рагье цIияб къо гуро цIияб къисмат байбихьулеб буго а гьеб къисматалде данде
Гьанже мун къулизе кколев чи гьечIо ТIокIаб дур чу чияца рекIинаро
Дур кIалалъ тушманас тIокIаб тумакI баларо
Гьадин буссинабуна Дагъистаналъул халкъазе аврораялъул мацI
Гьеб буссинабуна МахIачица Уллубийица Аскерица Джалалица ГъазимахIамица МахIамадМирзаца Гаруница нуснус Дагъистаналъул къварилъи лъалел васаз инкъилабалъул муридаз
Ана Дагъистан жиндирго къисматалде данде
Инкъилабалъул кьерги инкъилабалъул кечIги босана магIарулаз
Гьазда тIад зоб гъугъадана гьазда гъоркь ракь багъарана гьазда цебе ралъад гьелчана
Гьазда нахъа кьуру кьватIкьватIана биххана
Гьазие кIанцIизе кIкIал гъваридаб букIана
Гьезул бохдул лъим хIалаб хьуцIилъе ккана
Квер кье ян гьардана гьал
Кверал нужер бидул цIун руго
328 ЧIа унге нахъ балагье Дагъистан ян ахIдана гьал
Нахъехун щиб бугеб ракъи къварилъи гьереси бецIлъи би
КIудияб дунялалда океаналъул карачалабалъ янгъизаб раса гIадин тIагIина мун дур мацI цIар дур дин гIадат тIагъур бетIеран хIинкъи кьун кIалъана гьал
Къваридал сухъмахъаздаеан хьвадарав дир гIатIидаб шагьраялда щай бохдул рекулел
ГIемераб мехалъ балагьараб нух буго гьаб
Цо рас бортиларо гьанже дир
Капурлъана холеб буго хвасар гьабе Дагъистан абун къвакъвадана гъудул рурудана бацIал ахIдана хьандана гьардана хIинкъи кьуна гуккана чIвана
Цояс унаго нахъасан ккуна цогияс цебесан тункана бакараб фонаралда гьецIо лъица речIичIеIб гьайбатаб кьоялда цIа лъица гъечIеб
МацIалъ мацI хисана байрахъалъ байрахъ хисана
Хъачагъас хъачагъ хисана хасалил квачараб сардилъ цоцаде цIалеб тIимугъ гIадин тIотIолеб букIана Дагъистан
Гьеб хъудана багьарана гъугъадана рахсидаса борчIараб чан гьаб жиндиего кквезе киналго хъантIарал чанахъаби тIаделъана кьвагьдана
Дун гIандадерил хIорихъ вищарав Дагъистаналъул цIияв имам МагIарул тIаргъида багIараб хамил кесек барав чи валагьулев вуго дир хвалчаца ян кIалъана чахъаби гIемерав кIигояс ккун гурони чода рекIунарев ХIоцоса Нажмудин
Чирма къалиян къвачIа кIалин абулаан гьасда МахIачица
Диналъул ваццал бусургьаби рилълъа дида цадахъ
Дица борхун буго исламалъул гIурччинаб байрахъ ян зирараб гьаракьалъ ахIдана кIиго рокьоялъ борцине черх гьечIев чодул кьолонисан къаркъала баккуларев къокъав щайих УзунХIажи
Гьасда цIар цIиликъверкъин лъун букIана ГIалибег Багъатировас
329 Гьаб ракьалда бищунго ахирав большевикасул бетIер къотIун мугIрузул тIогьиб тIилида бачIого дица ярагъ магIида баларо ян хъудана дугъдарав князь НухIбег Тарковский
БитIун гьеб соналъ гьарун лъугIун рукIана Хунзахъ Хъайтмаз ГIалихановасул чIухIарал гьундул
Гьас цо магIарулав ахIун вуго рукъзал рихьизе
Рокъоб хал гьабун хадуб Хъайтмазица чIухIадго гьикъун буго Кинал рукъзал ругел
Холарев чиясе лъикIал рукъзал руго абуна магIарулас
Щай дун холев
Инкъилаб бачIинеб буго ян абуна магIарулас
Дица Хунзахъе гьеб биччаларо ян хъахIаб чоде вахана полковник ГIалиханов
ХIелеко ян абуна гьасда Муслим Атаевас
Дун вуго Шамилил васасул вас Истамбулалдасан Султаница нуж хвасар гьаризе аскаралгун витIарав ан вачIана турказул боялгун СагIидбег
РачIана цогиги боял Казимбеял ГIазизбеял
Гьел талавурал бояз Дагъистаналъул къавуда къасиялде жо течIо ян хъвана инсуца
Ниж Дагъистаналъул гьудулзаби ругин гьанир рештIана Британиялъул десант
Дагъистан Бакуялде каву Гьелъул кIалтIа кIулал жидеца рахалин биххизабуна Порт Петровский Деникинил полковник Бичараховасул чIвадарухъабаз
Гьирал гIечIелъуре къучIби кинниги рачIана цоязда хадур цоял МутIигIлъе мун Дагъистан мутIигIлъичIони ралъдал карачалабалъеги реххун тъанкъилеб мун жидеца ян
ГIемерал рукIана ахIичIел гьалбал
Лъил квачIалъ гьалъул карандаса гверде бихъичIеб
Кинал байрахъал парпадичIел
Кинал гьурал женжедичIел кинал карачелал гьелчечIел
Гьанже Дагъистаналда бугеб хIал гьикъани хIанчIазги гъудузги бетIулеб бугин хъвана доб мехалъ инсуца
330 Кутакаб кьвагьи кутакаб кьабгIи кутакаб кьал кьурабазда бетараб кIкIуй
Цо къо гуро кIиго гуро
Ункъо щуго сон бухIулеб тIорщел чIунтулел росаби чIвалел гIадамал цоцахъе рахъулел хъулби
Бицуна хур бичун чу босанила гIака бичун хвалчен босанила доб мехалъ магIарулаз
Бицуна рекIаралги рортун чуял хIихIидичIеб хIанчIаз чIваразул берал рикIичIеб къо букIинчIин доб мехалъ
Бицуна рагъал рагьал ругънал ругънал
Хунзахъ Хъала Ая къакъа ТемирХанШура ПортПетровск
жегиги тункIил кIалалдасан кIкIуй бурулеб бугин кколин
Дол къоял дол сардал дол санал гьезул хIисабги гьабун инсуца абулаан Чанги гIор тIасан чвахараб гIурул хоно бугин Дагъистан
Эбелалъ абулаан чанги чамгIалаб чваххиялде данде лълъедараб ччугIа бугин гьаб тIалъиян
АбутIалибица абула гIемераб батIибатIияб зурма пураб ракь бугин нилъер гьабин
АбутIалиб доб мехалъ партизаназул зурмихъан вукIана
Бакънал тIамуралда тIамураб улка ТIурал щинал чIваби дур гIумруялъул
Бигьаго гьабичIо дуца гьабураб Бигьаго ахIичIо дуца ахIараб
Гьанже гIалимзаби цоцалъ къацандула дол къоязул бицунаго хвалчабазул къиса къалмикье бачунаго къеркьеялъул гьунарги цIарги цIадирабазда борцунаго яхIги бахIарчилъиги щибасда гьоркьоб бикьулаго
331 ГIалимзабазул рагъ рагъазда гьоркьоб букIунин абуна АбутIалибица
Рагъалъ гьудулги тушманги ватIа гьавула
Рагъул бицунаго гьудулзабазда гьоркьобги рикьи ккола
Дица бицинаро щив нахъа вукъарав щив цеве ккарав
Дица цо рагIи абун тела инкъилабалъ жиндирго ханжар ахирияв хъачагъасул чухъаялдаги бацIцIун лъалиниб лъуна ва магIарулас гьеб хисун харицел бухана
Живго бетIергьанаб хариниса харил гьоко цIуна МагIарулав жиндирго бегIераб хечги ссанда чIван пурцида квал квадана ва гьелъ живго бетIергьанаб хур бекьана гьес
Жиндирго оцазде гьаян ахIана мугIрул тIогьиб багIараб байрахъги чIван михъал кьурана Дагъистаналъ
МугIрузул бетIергьаби гьаз хъабчил гIарада гьабуна Нажмудинил боязул
Живго Нажмудиние киналго квешлъабазе гIоло инкъилабалъ кколеб диван гьабуна
ГIурус пачаяс Шамил тана щай нужеца дун толаревин гьардана Нажмудиндиваналда
Шамил дов Шамил вукIана
Мун гIадасул дос бищун цебе бетIер къотIулаан Хиянатчиясе ракьалдаса ракьулъ лъикIан букIана Шамилил рагIи
Гьадинги абун гьасие инкъилабалъулги Дагъистаналъулги цIаралдасан гьабуна такъсиралъухъ тамихI
Цониги мегIер гIодичIо гьесда хадуб
Лъицаго чIвачIо гьасул хабада зани
Дун цIуне нужоца цIунтIадерил рохьалин гьенибехун балагьун хундерил хъалаги тун хъахIаб чодул хьибил бацIана Хъайтмаз ГIалихановасги гьесул лъималазги
Амма лъабалго гьел рорлъана партизаназул гIужилаб гуллица
ГIодобе бетIерги далун рекъдилаго буссана полковникасул хъахIаб чу хъалаялъубе
Мекъи бачунеб букIана доз Дагъистанги мунги ян абуна гьеб чода Муслим Атаевас
Хадуб рохъоги бая хъамуна бичераховал
Ралъдал карачалабалъе тIоноцIги ккун тIерхьинаруна гьесул боял карачалабаз гьезда тIад полпил свериги гьабун патихIа абуна амин илан 332 мугIрузги жаваб кьуна
Алжан къачIазе арал ратаги ракьалда жужахI гьабурал
РакIалдещола Араб соналъИ cтамбулалда базаралде щварав дида гьенир ч Iарал магIарулаз базар чIван вачIунев цо херав чи вихьизавуна
Чед бортараб таргьаялда релълъун бигьагьавун вачIунев вихьулаан гьев
Гьадав вуго Казимбей ян абуна дида магIарулаз
Дагъистаналде пашаясул аскаралгун ун вукIарав
Жеги чIаго вугищ гьав
Къаркъала чIаго буго
Гьесда дун вихьизавуна Дагъистаналдаса вачIарав чи вугин
Мун Дагъистаналдаги лъала абуна дица
Дун дова вукIана
ТIокIав вачIинарищ ан гьикъана дица
ТIокIав вачIинаро хабарги тун хеккого жиндирго дармил ишалде вуссана гьав
Гьав даранчиясда ракIалде щвечIебдай хуриб паракъат хIалтIулел Къасумкенталдаса лъабго гIасруьарухъан жинцаго чIвараб къо
МагIарул гIолилай гьасул гъачагъахъе кквезе чIечIого чIегIераб гIурулъе кIанцIараб бащадаб чурараб кьуру
МагIарул ахикь жага бетIулев вукIарав вас гьасухъе ккун вачIараб мехалъ гьес кваналеб букIараб жагаялъул гага гьасда бадибе тураб куц
РакIалде щвечIодай гьасда гъоркьан тIаждалъ тIурулеб мехалъ тIагъур дуда кIочон танилан хадуб магIарулаз гьабураб ахIи
ТIурана Дагъистаналдаса талавурчагIи
Батумалдасан унеб ахирияб гамида бакI гIоларого рукIана цоцалъ рагъулел чабхъадулал
ТIурана Казимбей СагIидбей
Кив гьанже СагIидбей вугев
абун гьикъана дица Истамбулалда
333 СагIудазул ГIарабиялъе ана ян абуна дида
Доба цодагьаб ракь буго досул
Даран битIун ккечIо нужер Дагъистаналда
БитIун ккечIо гьеб бичулезулги гьеб босулезулги
Инкъилабалъ киназдаго абуна базар къанилан
Бидулъ ччурал багIарал бакъул чIоразул жулги гьабун жеян лъухьана гьеб кинабго хъублъи мугIрузул ракьалдаса
ГIицIго къаркъалаби руго рикIкIада женжедулел
РакIалдещола Цо чанго соналъ цебе Бейруталда букIана Азиялъул Африкаялъул писательзабазул конференция
Цин гьениб Ливаналъул тахшагьаралда Америкаялъул институталда дун цогиял хъвадарухъабигун цадахъ кIалъазе вахъун вукIана
Гьениб дица бицана дирго Дагъистаналъул гьелъул гIадатазул цIалана дирги цогиязулги кучIдул
ДандчIвай лъугIун институталъул болъодухъан унаго дида аскIое ячIана цо гIолохъанай недегьай гьайбатай Ханум
Господин дие мунгун кIалъазе бокьун буго бегьилищ
Дун хIадурав вугин абун дица
Гьалъ жиндирго цIар абуна
Дица дирабго бицана
Бейруталъул къватIахъ къаси ниж цадахъ тирана
Гьалъ дида гьарана бице жиндие дагьабги Дагъистаналъулан
Цо магIарул мацIалъ цIале дурго кечI
334 БичIчIичIониги бокьун буго
Дида ахIизе лъаларо
Дица ахIилищ дуе
Ралъдада лълъедолеб букIана моцI рикIкIада Бейруталда цохIо дие ва жиндиего гьайбатай гIолилалъул мацIалъ далалаян далаян Дагъистаналъул бакъан бачана
Цо ахIана дида ричIчIуларел кочIол рагIаби
Гьеб кIудияб гьечIеб кечI букIана
Гьалъ гьаб ахIана дида лъалареб лъарагI мацIалъ
Гьениб кIиго рагIи лъалаан дида Далалайги Дагъистанги
Дие кIудияб асар гьабуна
Кисан дуда лъалеб лъарагI мацI
Гьаб дида дир кIудияв инсуца малъана
Киса дур кIудияв эмен
НухIбег Тарковский полковник
Кив гъов вугев
Гъов Тегераналда вукIана
Холев мехалъги гьарана гьаб кечI ахIеян
Сундул хIакъалъулъ гьеб кечI
Роржун рачIунел хIанчIазул рахъалъ
Цоги Дагъистаналъул кьурдиги малълъана гьесан гьалъ цин рорхун гор гьабураб гIадин жиндирго гъуждузда ботIрода тIад цинги йоржине гIадин гIебеде риччан хьвагIун кьуркьузарун цинги гIодо рештIунеб мехалъ гIадин эхере черхалде дализе риччан Исфаганалъул пирузаялъул курхьин ххурал квералгун гьадалго 335 хIанчIазул кечI ахIана
Дица гьеб дида бичIчIара6 куцалъ магIарул мацIалде буссинабуна Роржун рачIунел хIанчIи Бице киса нужали
ХIанчIи чIичIилел руго Дагъистанилан абун
Роржун рачIунел хIанчIи Бице Дагъистаналъул Доба бакъ кин баккулеб Доба къо кин лъугIулеб
Роржун рачIунел хIанчIи ЧIичIилел руго зодихъ МугIруздасан щолин бакъ Щобал регун унила
Роржун рачIунел хIанчIи Бице Дагъистаналъул Доба тIугьдул раккулищ Дора иццал беролищ
Роржун рачIунел хIанчIи ЧIичIилел руго зодихъ Жидер берал кинигин Беролел ругин иццал
Цоцазда бутIрул цурал ТIугьдулъ букIунин гIидра ТIун лъаралъе реххарал Лъедон унел танин гьел
Роржун рачIунел хIанчIи Бице Дагъистаналъул Доба васал кин ругел 336 Дора ясал кин ругел
Роржун рачIунел хIанчIи ЧIичIилел руго зодихъ Васал цIумал ругила Ясал маккал ругила
Роржун речIунел хIанчIи Кире унел
ХIанчIи ахIделел руго Дагъистанилан абун
Добе их бачIун бугин Киданиги бачIинчIеб Додинаб тIалъи гьечIин ТIокIаб магIарулазе
Кидаго бачIинчIеб их бачIана Дагъистаналде
Амма гьеб ихдалил хIанчIазул кечIалдаги князь НухIбег Тарковскиясдаги гьоркьоб бугеб хурхен щиб
Биххараб гIалхул дивизиялъул полковник Дагъистан жиндирго тахин гьелде вахун чанги магIаруласул мугьалда цIалал мухъал рахъарав помещик инкъилабалъул диваналдасаги Дагъистаналъул къисасалдасаги къватIиве тIурун ворчIарав гьесие щай шагьасул Тегераналда ракIалдещун щобал рахун унеб багIараб мугIрузул бакъ
Кин гьесда гьеб асар лъараб
Ираналда дие бицана Гьаниве тIурун вачIарав Тарковский тIоцересел соназ вукIун вуго жиндие ккарабги Дагъистаналъе ккарабги кинабго къисматалъул гъалатI бугин гьеб битIизабизе жив тIад вуссине вугин
Щибаб нухалъ унев вукIун вуго гьевги гьевгун лъутаралги Каспиялъул рагIалде Дагъистаналдасан хабар рагIизе
Амма Дагъистаналдаса бачIунеб гамида парпалеб букIана БагIараб 337 байрахъ
Гьенисан рачIунел хIанчIахъги ялагьун гьасул чIужуялъ ахIулеб букIана гьаб хIанчIазул кечI
НухIбегие бокьулеб букIун гьечIо
Сонал ун руго
Лъимал гIун руго
Полковник херлъун вуго
Гьесда бичIчIун буго Дагъистан жиндаса миркалъ араблъи
Гьелъул къисмат батIияб букIин
Гьес хIанчIазул кечI ахIун буго
Инсуца абулаан Дагьистаналда цадахъ рилъимчIезда Дагистан цадахъ билълъунарин
МугIрузе мутIигIлъичIезе мугIрул мутIигIлъуларин
АбутIалибица абула Чияр чода рекIарав хекко гьоркье вортулин
Нилъер ханжар чияр ратIлида рекъоларин
Их щварабго ралъдада чIварал цIорол гIеркъал гIадин инкъилабалъ хъамуна киналго тушбаби
АхIдана Дагъистаналъул хIанчIи
Сулейман Сталъскияс абуна Дун ракьулъ букъараб кьаву чIвараб ханжар гIадин вукIана
Совет хIукуматалъ гьеб ракьулъа босун кьаву бацIцIун чархида ккун цIвакизабунин рекIинабунин
Инсуца абуна МугIрузда гIуниги гьанже гурони мугIрул тIогьире магIарулал рахинчIин
АбутIалибица абуна Дагъистаналъул подвалалъусан роржанин дир кучIдул Кремлиялде
Эбелалъ ахIана дир киниги кIибикIун Кьижа паракъат кьижаян
Гьанже кьурабазда къвагьи къотIанин
Гьанже гьитIинавин дур бетIер лъицаго бухизе гьечIин
АбутIалибица абуна Бищун гьитIинаб моцI февраль бугин
Гьеб мехалъ гурищ пача реххараван
Гьеб моцIалъ гурищ БагIараб Армия гIурабин
Гьеб моцIалъ гурищ магIарулал Ленинихъе щварал тIоцере
Гьеб заманалъ рикIкIада Ругъжаб росулъ руччабаз Ленинил хIакъалъулъ ахIана Мун тIоцеве вачIун гIадамал абун 338 Бергьенлъидул ярагъ нижехъе кьуна
Хъиргъудал гьаркьихъе хъазал гIадинан ГIаштIичагIи дукьа кьерун рахчана
ГьитIинаб халкъалъул кIудияб къисматан ахIдолел руго Дагъистаналда хIанчIи рехсолел руго инкъилабалъул лъималазул цIарал
ЦIиял гьужумазулъ гьезул бицунеб буго лъималаз
Гьел цо цоязул заназда рикIун руго
Цоцоязул заналцин гьечIо
Дие бокьула къаси Дагъистаналъул тахшагьаралъул къватIахъ свердизе
Гьел къватIазда цIарал цIалулеб мехалъ ракIалде ккола кинабго реввоенком данделъун бугин цIидасан МахIач Дахадаев
РагIула дида гьасул гьаракь Ниж инкъилабалъул къеркьохъаби
Нижер миллаталги мацIалги цIаралги хасияталги батIибатIиял руго
Амма гIахьалаб буго нилъер инкъилабалде ва Дагъистаналде бугеб рокьи
Гьелъие гIоло гIумру кьезе нижер цолъараб къукъаялъул цонигияв барахщизе гьечIо
Нахъасанги речIчIун чIвана тушбабаз Тарковскияс гъоркьан тIамурал чагIаз Дагъистаналъул тIоцевесев военком мискинзабазул цевехъан МахIач Дахадаев
РагIула гьасул гьаракь Тушбабаз дун чIвала дир гьалмагъзаби чIвала
Амма нижеца гьедун рагъуе данде къараб кверзул килщал кигIан тIаделъаниги ратIа гьаризе гьезда кIвеларо
Гьеб буго Дагъистаналъул къварилъиялъ инкъилабалъ данде къараб бакIаб зар
Гьелъ зулмуялъул мукъулукъ кквела
Дагъистаналъул коммунистазул бищун цевесев жеги гIолохъанав къоло микьго сон барав гьев сардилъ салул авлахъалда чIвана Деникинил хъачагъаз
РагIула дида гьаркьал Оскар Лещинскиясул ГъазимухIамад Агъасиевасул Гьарун СагIидовасул ГIалибег Богъатировасул Сапар 339 Дударовасул Султанбек Казбековасул эменги васги Батирмурзаевазул гIемерал гIемерал руго гьел чIварал
Щибаб цIар цIа буго цIва буго кечI буго къиса буго
Кинал бахIарал бахIарзал Дагъистаналъул миллатазул Чапаевал Щорсал Шаумянал
ЧIвана Ахтиялда АяКъакъаялда Къасумкенталъул чвахидал рагIалда анлъго моцIалъ тушбабазул сверуда букIараб мукIурлъичIеб Хунзахъ Хъаладухъ
ЧIвана бухIараб Хасавюрталда цебегосеб Дербенталда ГьерекIдерил кIкIалахъ гьаниб би тIечIеб гамачI гьечIо
МахIхъадерил тIалаби Богъатыровасул къукъаялъе къор гьаниб батана
ТемирХанШура ПортПетровский ункъабго Гъойсу жамуразе гьанжеги тIугьдул реххула гьенире
Камуна Дагъистаналъе нусазарго чи партизанал коммунистал гIолохъаби ясал васал
Амма нуснус миллион Дагъистаналда лъана нуснус миллионаз Дагъистаниязулги босана квер
Гьел кверазул хинлъи гьудуллъи лъарабго гьанже дагьал гьечIин нилълъан абуна магIарулаз
Рагъалъ вас гьавуларо
Амма инкъилабалъул рагъулъ бижана цIияб Дагъистан
1920 абилеб соналъул 13 абилеб ноябралъ данделъана Дагъистаналъул халкъазул тIоцебесеб мажлис
Мажлисалда Совет ХIукуматалъул цIаралдасан кIалъана Сталин
Гьес гьанжеялдаса хадуб Дагьистан Автономияб Советазул Социалистияб республика бугин лъазабуна
ЦIияб цIар цIияб нух цIияб къисмат
Гьаб къо календаралда кидаго багIаралъ белъун буго мугIрузул халкъаз
Бащдаб лъагIел гьоркьоб инчIо магIарулазе Лениница битIун бачIана жиндирго сурат
БагIараб Дагъистаналъе ян тIадги хъван
Кубачиязулги ансадерилги устарзабаз гьеб сурат лъезе гьабуна гьайбатаб рама
340 Гьебго соналъ Каспиялдасан сапар бухьана цIи гьабураб гамица
Гьеб гамидаги БагIараб Дагъистан абун хъвана КIудияб сапаралде бахъараб гамида релълъун букIана жибго Дагъистанги
Гьелда данде чIвана Улкаялъул океаназда цогиял гуми
ЦIияб Дагъистан цIияб цIар цIияб къисмат цIияб кечI
Рогьалил цIва ян лъуна цIар цIи бахъараб Дагъистаналъул тIоцебесеб журналалда
БачIана рогьел Дагъистаналде рагьана гьелъ гордал гIатIидаб дунялалде
Инсуца бицана Дол захIматал рагъул соназ ХIоцоса Нажмудинил къукъабазул къуват билълъараб мехалъ дир инсухъе гьесда цадахъ мутагIиллъун вукIарав некIсияв гьудулас кагъат бачIана
Кагътида гьес бицун буго ХIоцоса Нажмудинилги гьесул боязулги
Ахиралда гьес хъван буго Нажмудин дудаса дагьав рази гьечIого гIадин вуго
Гьесие бокьараб гIадин бихьана магIарулазде хитIаб гьабун гьевги гьесул боялги реццараб цо кечI дуца гьабизе
Дица дуца гьеб гьабизе бугин гьесие тIаде босана
Гьарула дуда гьеб дир тIаде боси тIубазабе
Нажмудин гьелъухъ балагьун вуго
Инсуца гьудуласухъе хъвана Дуца тIаде босун букIараб батани дуцаго хъвай Нажмудиниде кечI
Гьесул гьабихъе рахъ бахъизе дун вахъинаро
Ва салам ва калам
Эмен гьеб мехалъ большевик МахIамадМирза Хизроевас ахIун ТемирХанШураве БагIарал мугIрул абураб магIарул мацIалъ бахъулеб газеталде ана хIалтIизе
Гьениб бахъизе хъвана гьес Дагъистаналъул мискинзабазде хитIаб абураб кечI
Инсуца хъвана Вай мискинав гьалмагъ пакъир хIалтIухъан ХIурияталдехун мугъ рехулеб щай
Дуй гIоло гIаскаралъ гIодой биги тIун Бахъараб эркенлъи босулареб щай
Инсуца хъвана 341 Нодо ччукIизегIан какал раниги Калам гьечIо дуда большевяказул
Мунали товарищ толев аз живго Толарел гIадамал батIиял руго
Инсуца хъвана хъачагъазде данде цIияб Дагъистан беццун
Гьеле гьедин газеталда хIалтIулеб мехалъ МахIамадМирза Хизроевасе гьаюна яс
Гьелда цIар лъезе ахIана эмен
Инсуца гьейги кодой ккун абуна Загьраин зодихъ берцинаб цIвайин
ЦIияй гIадан цIияб улка цIияб цIва
ХъвайхъвагIаялдасан Дагъистаналъул инкъилаб чагIазул хIаракатчагIалъ мустахIикъаб бакI ккола СагIид Габиевас
Гьев вукIана рагъухъанги хъвадарухъанги
Жеги цебего Дагъистаналъул къваридаб къисматалъул бицун гьес хъван букIана Жайран абураб къиса
МугIрузул цIа гьалдараб партизаназул гIемерал къукъабазул цевехъанлъун вукIараб мехалъ гьесухъе бачIана ругьел дуе вас гьавунилан
СагIид Габиевас гьесда цIар Жайранилан лъуна
ЦIияв чи цIияб Жайран цIияб эркенаб чан
Рижана Дагъистаналда цIвабзазул цIарал лъурал ясал чундузул цIарал лъурал васал
ГIуна камурал бахIарзазул цIарал лъурал цIиял лъимал
Гьулак гIадин букIана Дагъистан
Каспиялъул карачалабаз букIана гьелчелаго кучIдул ахIулеб
КIудияб улка тIаде къулана гьитIинаб Дагъистаналъул лъималазде
Дол соназ дир кинидахъги ахIана эбелалъ кучIдул
Дун Дагъистаналъул магIарулалъул Ункъабилеб лъимер лъабабилев вас
Дун гьавуна бищун мискинаб соналъ МагIарулаз ракъун хер кунеб соналъ
Рукъзабахъ гьороца ханлъи гьабураб Хурзабахъ гарцIазул боял решт
342 Амма гьел соназ эбелалъ дие ахIулел рукIана кьурул милъирщабазул ганчIалъан раккулел ххурдузул хасало бижараб тIегьалъул кучIдул
Гьел кучIдул ахIулаго гIуна нижер рукъор ункъо васги цо ясги
ГIуна Дагъистаналда 100 азаргоялде тIаде жеги 100 азарго
Кинабго миллионги 200 азаргаги
ЦIикIк Iана Дагъистаналъул халкъ цIикIк Iана улкаялъул халкъ цебехун букIаралдаса
ГIуна хурухъаби ахихъаби ччугIихъаби гIухьби къадахъаби агрономал тохтирал мугIалимал инженерал цIалдохъаби кочIохъаби артистал трактористал
ГIуна лъимал лъедана гуми роржана самолетал ракана кидаго ракичIел чирахъал
Гьанже дун кIудияб магIишаталъул бетIергьан вуго ян абуна Сулейман Стальскияс
Гьанже дица цо росдае гIоло гуро кинабго улкаялъе гIоло жаваб кьезе ккола ян абуна инсуца
Роржана дир кучIдул Кремлиялде ян абуна АбутIалибица
ЦIияб гIел цIияб халкъ
КIудияб Советазул улка гучаб гъветI гъотIол цо гIаркьел дир Дагъистан
Гьеле гьеб гIаркьалаби гIемераб кьалбал гъваридаб гъотIода цIа лъезе тIаделъана фашистал
РакIалдещола Июналъул гьатIанкъо
Хъалаялда районалъул росдал магIишаталъул выставка
Кьили магIарде гIолохъабазул гьужум авар театралда инсул пьеса Балагьалъул гъамас ахирияб репетиция
Къаси рагьизе буго пардав
Амма гьеб къоялъ рагьана цоги батIияб балагьалъул гъамас
Ана Дагъистаналъул лъимал рагъде
МугIрузде нахъе гьел тIерхьинегIан тIохил рагIалда чIарал гIисиналги чIахIиялги чIола цере
Къо лъикI эбел лъикIго вукIа эмен
343 Къо лъикI Дагъистан
Нух битIаги нужее лъимал
Шагьарги ралъадги бикьизабун бакьулъан унел поездал поездал поездал гьезда тIад Дагъистан бахIарзал
Жеги лъади ячинчIел гьанжего гьанже бертадул гьаракь гIундузда багъарал
Къо лъикI абурай къо лъикI лъади
Дун тоге дунги цадахъ яче
Ниж хекко руссина
Унел унел унел рукIана гьел
РакIалдещола Буйнакск шагьар гIагараб педучилище
Инкъилабалъул бахIарзал рукъарал занал
НекIсияв михъилав партизан Хъара Хъараевасул бетIерлъиялда Дагъистаналъул рекIаразул полкалъул рагъухъабаз гьел заназда цебе кинабго Дагъистаналда цебе бараб гьа
Гьеб полк нуха регIулелъул кIалъалев херав 90 сон барав магIарулав Пайда щиб жакъа гьечIеб дир лъеберго сон лъабавго васгун рагъде инеI
РакIалдещола Дагъистан абураб самолетазул эскадрилья Шамил абураб танказул колонна
Дагъистаналъул комсомол абураб бронепоезд
Умумалги лъималги цадахъ рагъана
НекIсияб цIар цIидасан машгьурлъана
МагIарул руччабаз гвердеда ккурабги каранда барабги рукьалдаса курхьенги килщидаса баргъичги гIундуздаса кIилкIалги рахъун кьуна кьалда бахIарзазе ярагъ гьабизе
НекIсияб Дагъистаналъул махщел россабазул абуразул умумузул сайигъатал меседил гIарцул гьарурал хириял тIагIелал горбодаса рахъун карандаса рахъун ВатIаналъул тIансаялде рана
Бергьенлъи абураб рагIигIан гIагараб кIиликI гIундузе нижее букIине гьечIо рагъдаса русеараз босараб квергIан курхьаби баргьичал хIажатал гьечIо
Гьез гъежда лъураб квер маржаназул 344 цIал кидаго гьебгIадаб букIине гьечIо гьедин абуна магIарул руччабаз
Дида кIочонаро цо херлъарай магIарулалъул рагIи Дир росс доб рагъда чIвана
Васал гьаб рагъде ана
Дунги унтун йиго
Дица щиб кканиги хвараб мехалъ хадубцебе жоялъе цIунараб дагьаб боцIи букIана
Дица гьарула гьеб босеян
Дие гьанже хIажат гьечIо хадубцебе жо
Ана Дагъистан рагъде багъана гьеб кинабго улкагун цадахъ
Дагъистаналъул лъелал рекIарал гамихъаби летчикал танкистал гIарадачагIи кьвагьдохъаби партизанал солдатал командирзаби
Щибаб Дагъистаналъул росулъе киналго фронтаздаса рагъул печать чIварал кагътал рачIунаан пашманал роххарал чIухIарал хIинкъарал
Лъабкъоялда анцIго цIараки бугеб дир ЦIада росу
Эбелалъ абулаан жинда макьилъ бихьулила гъоркьа гIурдаде киналго гIолохъаби руссун
Эбелалъ абулаан зодихъ цIва бихьарабго
Гьал цIваби цIигьулдерил васазда рихьулел ругодай
Эбелалъ абулаан хIанчIи роржун рачIунеб мехалъ гьезда гьикъулей ятулин дир васал рихьичIищан
ТIохаздеги рахун хал гьабурал улбуз гьикъулаан Москваялдасан щиб хабар бугеб
Ленинград кин бугеб
Крымалдасан Керчалдасан кагъат гьечIищ
Сон радиоялъ Белоруссиян абулеб рагIана дир васасулцин гурищ гьелъ бицунеб букIараб
Гьаниса рикIкIада бугищ Волгаги Сталинградги
Будапештги Бухарестги цого бакI гурищ
Киев Брест Берлин киб бакIалда рагъичIел дир ЦIада росдал вассал
РакIалдещола 1943 абилеб соналъул августалда эменги дунги щвана лъукъун вукIун Балашов шагьаралъул госпиталалда хварав 345 вацасул зонохъе
Балашовалда аскIоб бугеб гьитIинаб росдал рагIалда вукъун вуго МахIамад ХIамзатов
Инсуца гьеб хабада гьитIинабго гъветI чIана
Инсуца абуна ЦIигьулдерил хабзал кире нуж щвечIел
КIодолъун буго гьанже Дагъистан
Инсуца Доб мехалъ кIиго тIехь хъвана ВатIаналъе гIоло ян цояб Къисас цогияб
Гьел тIахьазул цоялда букIана МахIамадил ясалъе гьитIинай ПатIиматие хъвараб кечIги ПатIи дуда бер чIвазе Анищалда вукIарав Инсул хабарги босун Вуссана ДахIадада
Аваданго вугилан Нилъехъе кагъталги хъван Каранда унтиги ккун ВукIун вуго дур Дада
Телалъ хабарги битIун Ахир тату хварабго Эмен хадув щвелалде Хун ватана дур Дада
Кире инчIел кире щвечIел кир хвечIел дир хириял гьудулзаби мадугьалзаби гъоркьа авалалдасаги тIаса авалалдасаги росу рагIалдасаги росу бакьулъаги
ЦIИГЬУЛДЕРИЛ ХАБЗАЛ ЦIигьулдерил хабзал гIадамал хисун ГIурдалъан харилъан занал раккараб
ГIицIаб цо гъветI буготIанхал гъунареб ТIад хIанчIаз кидаго рештIен гьабичIеб
346 ЦIигьулдерил хабзал хваразул ригьзал ХъахIаб мусруялъулъ кьижарал чагIи
Дун дунялги сверун щвана росулъе Росу рагIалдаса нуж руссунаро
Чанги сон къватIиб бан вуссана рокъой Гьанже салам кьезе гIемерал гьечIо
ГIагарай ХIатIимат азбаралъуе ИмгIаласде данде ячIуней гьечIо
Дир инсул хирияй вацасул лъимер Лъимал школ лъугIун рачIунел руго
Мун гъоркьго хутIана тIолго гIумруялъ ГIайиб дур букIинчIо дида гьеб лъала
МухIумил МухIамад хIасратав гьудул Гьаб нижер рукъалъул мокърукь мацI хъвалев Лъаларищ мадугьал гьадал кьурабахъ Нилъ кьагIи хьихьулел рукIараб заман
Гьанже гIолохъанав гIунтIуларо мун Гьал дуда тIад къарал къаназда хъвазе Доб кьагIи хьихьараб кьурулъа бахъун Буго дур къаданиб къокъаб зани чIван
Хер хьвагIелеб буго МуртазагIали Мун жанив вукъараб рукъалъул тIохда
Мун гIолохъабаца гъалмагъир гьабун Гьезда хадув мичIчIгун вортулев гурищ
Яги хъаладухъа хъахIабги босун МухIумида цадахъ гьекъолев гурищ
ХьвагIелеб буго хер хабалазда тIад Хварал кьурдулелдай ругел гьабсагIат
347 ГIемерал бертабалъ макънал рачараб Биясланил зурма киб бугеб гьанже
Жергъенги кодоб ккун гъоркьа гIурдада ГIабдухаликъил кечI кин рагIулареб
ЦIигьулдерил хабзал дур хурул гIурхъи ГIатIилъулеб буго щибаб соналде
Дур заназул рохьов гIодов чIун дида ГIумру щиб жояли гьечIо бичIчIулеб
Дир гьитIинаб росдал ахираб бусен Гьанире руссине руго киналго
ЦIар фамилиялъухъ хал гьабичIого Гьанире рачIуна щибаб рокъосан
Щайха МуртазгIали дур гIагарав вас Дуда аскIов гьечIев гьабсагIаталда
Биясланил ИсхIакъ Мусал МухIамад Дир гIелалъул лъимал кир ругел гьанир
Щай вукъичIев гьанив вацасда аскIов ГIагарав мадугьал МухIумил ХIажи
Щибаб цIар абигун унтулин керен Кив вугев ГIалибег кив вугев ГIамир
ГIодилеб бугин ракI кин ратуларел КигIан тираниги вацазул занал
Мун Балашовалда щай хвезе чIарав Хоб гьечIин дур росулъ унго МухIамад
гьанже дур занал Гьаб дунялалда тIад кисанго руго Дур гIемерал васал бусада хвечIо Инсул ВатIан цIунун цIадай кIанцIана
348 КIиго вокьулев вац вусинчIо нахъе Волгаялда аскIов хутIана цояв Хирияв Ахилчил ахираб сагIат Севастополалъул ганчIазда лъала
Бухаресталдасан херав инсухъе Орденал рачIана ГIамирил ритIун ХъахIлъарай румыналъ рогьалил гIужалъ Гьесул хабада тIад рагIула тIегь лъун
Дир гьитIинаб роедал васасул ватIан ГьитIинаб гьечIолъи лъай дунялалда Украинаялда Белоруссиялълъ Би тIинкIана нижер мугIрул хIанчIазул
Дида их бачIингун макьилъ рихьула Гьал ГъоркьагIурдаде руссун киналго
Рогьараб мехалда гьенир рихьула Цоги батIияб гIел гIолохъабазул
БукIана дир росдал Советалъул рокъоб къеда бан Дунялалъул карта
ЦIигьулдерил васал аралги щваралги чIваралги бакIазда тIанкIалги ишарабиги лъун рукIана гьенир гIемерал рукIана гьел тIанкIалги мацIалги магIил гаралги ункъо щуго соналъ картаялда лъурал
Кире щвечIел кир хвечIел дир хириял гьудулзаби мадугьалзаби гъоркьа авалалдасаги тIаса авалалдасаги
Кире роржинчIел нилъер хIанчIи
Кинал ралъадазда лълъедечIел гьел
ГьитIинаб букIун гьечIо гьаб нилъер росу ян абуна цояс
ГьитIинаб гьечIин Дагъистан ян абуна цогияс
КIудияб бугин нилъер улка нилъер ВатIан нилъер дунял ян абуна лъабабилес
349 РукIана улка цIунулел улкаялъул киналго лъимал
КIочонаро немцаздаса эркен гьарурал Кавказалъулги Кубаналъулги росабалъе щун вуссарав инсуца гьабураб кIалъай
Инсуца абуна кIодолъулеб бугин фашистазул квешлъабазул гохI
Борхалъулеб бугин чIвадарухъабазул нахъегIанал ишазул си
Амма гьеб гохIида гьеб сиялда халкъазул цциналъул сунареб цIа рекIун бугин
Гьеб гохIда рухIизе ругин рахIму лъаларел гIаштIичIагIазул боял
Гьеб борхатаб сиялдасан гъваридаб кIкIалахъе рортизе ругин тушманасул киналго къасдал
КвенчIелде ичIабго чIимихги рехун палихъабаз киналго улбузда абулеб букIана нилълъ бергьине руго гьале нух
Духъе дур вас вуссине вугин паракъалъиги рекъелги сайигъаталъеги босун
Амма гьаб нухалъ гьал мекъи рукIинчIо
Ниж Дагъистаналдаса руго ян хъвана рейхстагалъул къадада цогиязда цадахъ магIарулазги
Гьанже бокъанин гьаб кIудияб лал гьалбалги ахIеян абун тIохил ратIалде бахана Дагъистан васал рачIунел гьечIишан балагьизе
ГIарадабазул гьаракь къотIана гьанже рагIи дир зурмие бугин абуна рагъул заманалъ газабелгун хандакъал рухъарав херав кочIохъан АбутIалибица
Пуй АбутIалиб амма балагье ян абуна инсуца
Улбузе васаца багIаразда цадахъ чIегIералги рачIунел руго кIазал
Цоял васал руссана цоял руссунел руго цоял кидаго руосине гьечIо
Цере чIчIола тIохаздеги рахун хал гьабурал улбул Васал кир ругел нуж
Жеги гIинда багъилеб буто рачIаразе рачIинчIезул улбузул жаваб кьезе захIматал суалал
Дир ГIали вихьичIищ
Дир ГIумар кив тарав
350 Дир МухIамад кив хутIарав
РуссинчIо дир эбелалъухъе Ахилчиги МухIамадги кIиго вас дир кIиго вацц
РуссинчIо Гъоркьа гIурдада макьилъ гьалда рихьарал руссине ругин палихъаналъул ичIабго чIимхица азарцIул абурал
РуссинчIо дир гьит Iинаб росулъе нусгогIанав вас
РуссинчIо Дагъистаналде 100 азарго вас
РуссинчIо улкаялде 20 миллион чи
Дагъистаналъ гIолохъанал гьазул цIарал цIалана Севералъул ралъдал рагIалда МухIамад ХIажиев Симферополалда ГIахьвахъа танкист МухIамадЗагьид ГIабдулманапов Сталигаградалда чIвараб цо къанида Ханпаша Нурадилов Дагъистаналъул чачанав пулеметчи Италиялда капитан партизан Камалов
ГIемерал цIаразда гъорлъ руго гьал дагъистаниязул цIарал ХIабибал ГIамирал Юсупал
ГIемеIразул цIарал хъвачIониги гьезие щибаб росдал рагIалда сиял рорхун руго
Дида рихьана гьел
Гьезда цеве щолеб мехалъ магIарулав чодасаги рештIуна тIагъурги бахъула
Руго нижер росабалъ руссинчIезул чIваразул цIарал лъурал иццал
Гьел иццахъе бачIуна цIияб гIел гьенир гIенеккун чIола чIахIиял
Лъадал гьаракь гьезда рагIула бичIчIула
Гьенире тIугьдул реххула гьезул улбуца абураз лъудбуз яцаз
КъанагIатаб рукъ гьечIо рамаялъусан чIагоязухъ чIварал балагьуларел
Гьанжеги дунял сверун цогидал улкабаздаса дун вуссараб мехалъ дида улбуз гьикъула цосина дир васниги данд чIвачIищ доваян
РачIунелги унелги къункърабахъ кидаго кIудияб бухIигун балагьулаан эбел дунги балагьула гьанжелъизегIан Дида ккола рагъда камурал васал Кирго рукъун гьечIин къаникь лъун гьечIин Гьел рикIкIад ракьазул хъахIил зобазда ВатIанин ахIдолел хIанчIилъун ругин
Гьел роржунел ругин Африкаялъул 351 Я Испаниялъул рорхалъабазда
НакIкIазда гьоркьосан куркьбал хьвагIулел Ракьалде нух къосун къваридго ругин
Гьелъин дун зобазухъ балагьун вугев
Дида гьел рихьана океаназда Огь хъахIал чайкаби чагIи руго гьел
Цо чIинкIиллъиялде диде ахIдана Дагъистанин абун кIиго итаркIо
Гьаб дир бетIералда гьезул тIелаца ТIавап гьабичIеб бакI кибго хутIичIо
Цояца ахIула лъимал лъималин Цогиял ахIдола эбел эбелин
Гьелъин дун зобазухъ валагьун вугев
РачIуна некIсиял къайицадахъал Къукъакъукъа гьабун къункъраби гIадин Гьез кIикIиял рекъон яги цоцояз Цадахъ вилълъайилан ахIула диде
Воржина къункъраби къо щварабго дун Цоги ахIичIеб кечI ахIулев вуго
ВукIина дирги ракI мискинаб зодихъ ВатIан ватIанилан эбел эбелин
Гьелъин дун зобазухъ валагьун вугев
Роржунел руго къункъраби рижулел руго хурдул
К IирикIулел руго гьулакал
Гьезухъ балагьун буго улка дунял Кьижа хекко гIеял гIебал лъугьаял
Гьезул киниялде канлъи рехула моцIроца цIвабзаз Кьижа
Ниж нуж рачIиналде къачIалел руго
Гьелчелел руго хъахIилал океанал Ниж нужохъ чIалгIун руго
352 Дицаги кIирикIана дирго рокъоб лъабгоязул гьулакал
Цогияс кIирикIана ункъоясул гIемераца кIирикIана щугоязул анцIгоязул анцIила щугоязул кIирикIана дир росулъ нусго кIинусго гьулак
КIирикIана Дагъистаналда нусазарго кIинусазарго лъабнусазарго гьулак
Гьанжеги кIирикIулел руго
Гьел кьагIи гьел хIанчIи гьел кучIдул
Лъимал гьариялъул рахъалъ Дагъистаналъ РСФСРалда тIоцебесеб бакI юколеб буго
ГIемерал лъимал гьарурал улбузул пособия магIарухъ гIадинан гIемер лъицаго босуларо
Гьанже Дагъистаналъул халкъазул къадар цо миллионгин ункънус азаргоги нахъа тун миллионгун бащадаялде бахунеб буго
КIинусго миллионалдасаги цIикIкIун руго гьезул ваццал улка цоял
ГIемерлъана гьанир бертаби
АбутIалибица абула лъабго иш бугин Дагъистаниясул кинго кватIизе бегьулареб хварав чи вукъизеги вачIарав гьоболасда цебе квен лъезеги гIурай яс росасе кьезеги
Зурма къвакъвадана къали кьабана
Кьурдана Дагъистан бертабалъ
Бана цо буртина кIикIи гъежалда хъвана гьел кIиязулго кIутIбузда гьоцIо рана гьезул бутIрузде тIугьдул
Тамадаяс тIоцебесеб лълъар борхулаго абула БахIаралъ бахIарасе вас гьаве абе
А6утIали6ица абула лъабго иш буго Дагъистаниясда тIадаб бараб лълъар гьекъезеги кьураб цIар цIунизеги ккараб къо борхизеги
Къоял Дагъистаналдаги дунялалдаги батIибатIиял рукIана
Чанги квартIа кьабана кьурабазда гьениб кьватIалаби гьаризе бокьун
Амма буго дир кьуру кьуричIого эхетун
ГьечIо паракъалъи гьаб дуниялалда
Цин доба цин гьаниб рагIула хвалил кьвагьи
Рогьалил хъахIлъи лъалеб мехалъ реххулел руго бомбаби улбуз хIинкъадго лъимал каранде къалел руго
Гьава кьерхарабго гIасруьарухъан гIедегIула хIалухъин хвасар гьабизе
353 Гьава кьерхарабго халкъалъ жигар бахъулеб буго дунялги дунялалда инсанги хвасар гьаризе
Багъулеб оцол лълъурдул къотIулеб хIанчIулеб гьведа раххас балеб гIадат бугин Дагъистаналдаян абуна инсуца
Гьеб гIадат гIаламалъ билъимабуни гIалам берцинлъилаан
ГIаламалъул пикруялда буго гьитIинаб Дагъистан
Цебе магIарулас би тIуна жиндир рукъалъул хурул гIурхъи цIунизе хадуб жиндирго росдал гIурхъи цIунизе хадуб жиндирго миллаталъул тIалъиялъул гIурхъи цIунизе хадуб тIолабго Дагъистаналъул гIурхъи цIунизе
Хадуб Дагъистанияз сапар гьабуна жицдирго гIагараб Совет улка цIунизе
Гьанже магIарул чи Инсанияталъул намусалъул гIурхъи цIунулелгун цадахъ вуго
МагIарул гордухъан дунял бихьулеб буго
Бицуна Цере магIарулал чабхъад унеб мехалъ гIисинал гIолохъаби чIахIияз цадахъ риччалел рукIун гьечIо
Гьеб мехалъ Шамилица абун буго гьитIинаб килищги къваригIунин квералъеги заралъеги
Улкаялъул гучаб заралда вацлъиялъул квералда Дагъистаналъул килищги буго
КигIан гIемерал тушбаби тIаделъаниги щибго пайда кколеб гьечIо
Зар кидаго тушманасул гъванщида буго квер кидаго гьудуласул хъатиниб буго гъажалда буго
ХъвайхъвагIаялдасан ВатIан тун къватIиве арав мехалъ дица бищун цебе лъайхъвай гьабула я кочIохъабазулгун кечIалда кечI бичIчIула я ватIаналдаса чиясулгун гьелги цоцазе гIагарал руго
ВатIаналъул чиясдехун чияр бакIалъухъ гIадин гIин бер бачIого балагьулелгIан дир ракIалъе гIоларел гIадамал дунялалдаго гьечIо
БатIибатIиял руго ВатIаналдаса арал
Гьел дида рихьана Турциялда Сириялда Германиялда цогидал улкабазда
Цоял Дагъистаниял гьанире хъамуна Шамилил заманалъго рокъоб кьечIеб талихI къватIиб балагьизе
Цогиял ана инкъилаб бичIичIого яги 354 бичIчIун гьелдаса хIинкъун яги гьелъ хъамун
Лъабабилел цодагьал ццидалал ВатIаналъул рагъул заманалъ ВатIаналдаса тIурарал апарагзаби
Цоги тайпа гьадинго даранбазаралъе арал дораго хутIана
Дида гьел киналго рихьана
Дун щвана Турциялда магIарулазул росулъе
Лъабго сордо къоялъ хал гьабуна гьезул магIишаталъухъ
Нух къосарал ччугIихъаби Чу биларал рекIарал ВатIан тун рикIкIад ругел Кинаб нужер чIаголъи
Нуж гьечIого Дагъистан ТIубан буго квеш гьечIо Дагъистан гьечIого нуж ТIуралел ругищ гьанир
МагIарул мацIги буго ЦIунун нужеца гьаниб
МагIарул цIарги буго Васазда лъолеб гьаниб
Амма гьелъул тIагIам щиб
ТIад магIарул кьураби Рихьуларо нужеда РикIкIад руго гьаниса
МагIарул гъотIодаса ТIураб некIсияб гIаркьел Мун лъалъалеб лъим кинаб
Гъойсу гьаниб щоларо
ГъотIода тIад ахIдолел ХIанчIазул гьаркьал кинал
Гьез ватIанин абигун 355 Асар кинаб букIунеб
Нужер рикъзиги гьаниб Къисматги гьаниб буго КъватIиб Дагъистан гьечIо Дагъистан рокъоб буго
Нижер гьанибги гьитIинаб Дагъистан буго ян абуна дида цояз
Дагъистан цо гурони гьечIо
Ниж щалха киса ниж
КIаратIаса Къородаса Бакълъухъа Хунзахъа ГIахъушиса Гъумекиса ЧIохъа Сугъралъа
Ниж кисаго руго Дагъистаналдаса
Гьаз чIваразул заналги чIаго ругелги рихьизаруна
Нуж дораса рукIана
Нуж цоял цере рукIарал дагъистаниял руго
Цогиял жеги рукIине бокьарал руго
Лъабабилел Дагъистаналде цаби рукъулел руго
Гьединги абун дица гьениб къадада бараб Нажмудинилги УзунхIажиясулги ГIалихановасулги цогицогиязулги ГIандадерил хIорихъ бахъараб сураталде ишан гьабуна
Гьалги нижги нужги цого миллатазул цого мацIазул чагIи гурищ
ан абуна гьез
Гьазул мацI Дагъистаналда бичIчIичIо Дагъистаналъул мацI гьаздаги бичIчIичIо
Гьазухъ чIалгIаразе гьазда хадуб буго нух
Щибасул жиндирго буго Дагъистан
Амма Дагъистаналъе щивав вас гуро
Щалха гьелъул васал
Гьел рихьизе бокьарал доре рачIа
Доба кIирикIулел руго гьезул гьулакал
Щиб доба нижер рахъалъ абулеб
356 Нуж дора лъаларо
Лъарал цояз нужер рахъалъ ракI гурхIун пакъирзабиян абула цогияз ахIмакъзабиян абула цоязда гьудулзабиян абула цогиязда тушбабиян абула
Дагъистан гьабулеб мехалъ гьенир битIун ккечIел ганчIал гьороца гъотIодаса тIурал тIамхал пандрида рекъон ккечIел чIваби лъикIал Дагъистаниял рукIине рес букIарал ресалдаса пайда босичIел гьезулгун дир гIемераб хабар ккана
Гьенир руго киналго гIадамал лъикIалги квешалги хIереналги ццидалалги рес бугелги мискиналги яхI бугелги гьеб биларалги жалго чияца гуккаралги жидеца цогиял гуккаралги
Амма гьезда лъалеб гьечIо гьездаса рикIкIад буго Дир Дагъистан
Гьез дие Дагъистаналъул кьурди гьабуна
Амма кьабулеб къали чияр буго
Нилъер ансамблялде россе бегьилаан гьел
Миллионгун бащадалде кколеб Дагъистаналъул халкъ
Гьазда гьоркьор гьел рикIкIунаро
Руго цогиялги дора Сириялдасан унеб мехалъ цо маг Iарулалъ дида гьарана Хьаргаби хонобахалъул гъотIода салам бицеян
ИИстамбулалда Унсоколосес абуна добе балагьун бералги риччун вугин
Хундерил васаз Мармар ралъдал рагIалда абуна жидер эмен Маккаялде анин жидер Маккаги Мадинаги Дагьистан бугин жидер анищ
БукIунаан цебе Маккаялде щварав чиясда Дагъистаналда хIажиян абулеб
Гьанже дорасан Дагъистаналдеги щун руссаразухъ хIажиясухъ гIадин балагьула
Гьаб тIехь хъвалев дун вугеб мехалъ Дагъистаналда моцIги бан кIикъоялда анцIго соналъ бихьичIеб жиндирго росулъе щун нахъ вуссунев цо хIажи вачIун вукIана дир рокъове
Дица гьикъана 357 Хисун бугищ Дагъистан
Гьас абуна кIудияб къисмат бугин гьитIинаб улкаялъул
Буго дир Дагъистан дир республика
Дир хирияб халкъ миллатал мацIал цIарал кинаб къисмат
КIирикIулел руго гьулакал
Гьарулел руго бертаби
Лъиялъе воре ГIали гьа ГIумар ворта МухIамад
ГЬАБ УЛКАЯЛЪУЛ МИЛЛАТГИ МАЦIГИ ЦIАРГИ ЛЪАБГО БЕЧЕЛЪИ Миллат гьаб рагIул матIарул мацIалда кIиго магIна буго тIалабги тIубараб халкъги
Миллаталъул милат гьечIес дунялалъул милат гьабизе гьечIин абулаан инсуца
Миллаталъул милат гьечIев миллаталъ милат гьабизе кколев чи гурин абула АбутIалибица
Миллат букIунарин гIанкIуялъулги гIункIкIазулги гIадамазул букIине кколин абулаан эбелалъ
МацI абулеб рагIулги магIарул мацIалда кIиго магIна буго
Цо кIалдиб бугеб мацI цо кIалъалеб мацI
КIалдиб бугеб мацI хъураб чахъдалги букIуна
Гьаб маргъалул къедги бан жаниб тараб бартиичу кIалъалеб мацI
МугIрул рахун унеб кквезе кIолареб бартичу гьеб ракь гIадин цIуне ян абулаан эбелалъ
ЦIар абураб рагIулти кIиго магIна буго магIарул мацIалда
Цо лъураб цIар цо щвараб цIар машгьурлъи
ЦIарни вараниялдаги лъола абула амма чиясул цIар лъикIлъиялъул рахъалъ кIалухъ бахъизе кьураб буго ян абулаан эбелалъ
Кици биценалдасан Дунял бухIаниги бухIулареб щиб
358 Бициниш Осетиялдаги Дагъистаналдаги гьоркьоб батIалъи осетиязул цо миллат буго кIиго республика буго
Дагъистаналда цо республика буго кIикъого миллат буго
Бициниш Азербайджаналдаги Дагъистаналдаги гьоркьоб батIалъи Азербайджаналъ батIибатIиял миллатал жидергоян данде гьарун руго
Дагъистаналъ жидерго миллатал гьелъие тун руго
Бугез гьечIезе кьолеб гIадатлъидал гIаммаб кIудияб нилъер хъизаналъул
ГIемерал руго миллатал Дагъистаналда
Миллатазулги мацIазулги мегIеран абуна гьалда нухлулас
БутIрул гIемерал аздагьоян абуна гьалда тушманас
ГIарт кьалаби гIемераб гьветIан абуна гьалда гьудулзабаз
Миллатал дагьал рукIаницин кIваричIоан дагьаб халкъ цIикIкIараб букIарабани ян абуна Шамилица
ГьечIо гьадинаб халкъ дагьаб миллатал гIемера6 улка гIалам хъирщаниги гьадия хъвана нухлулдз
Грузиялъул гIелму цебе тIезабизе гIемераб кумек гьабунин Дагъистаналъан абуна АбутIалибица цо нухалъ дида
Дуда бицунеб щиб АбутIалиб
Гуржиязул азарил соназул адабият
Микьнусго сон тIубарав Шота Руставели
Сонцерекъад хъвазецIализе лъарал нилъер щиб кумек букIунеб
Нилъер щибаб росдал хасаб мацI буго
Гьел мацIал цIалун лъазе гьарун кагьтида хъван кигIан гIемер гIалимзаби рахъарал дозул
Гьел мацIал рукIинчIелани рукIинароан дол
Нилъер бецIаб росдал рагIабазул гъансалги гъежда лъун ана академиялъул кавабаздехун балагьун дозул гIемерал
МацIаз магIардеги рачуна магIардаса эхереги рачуна
Хъвалел руго хъван лъугIулел гьечIо Дагъистаналъул мацIазул тIахьал грамматика морфология синтаксис фонетика орфография лугъатал
Буго гьаниб хIалтIи рачIа гIалимзаби
Нужееги гIела нужер лъималазеги хутIила
359 Къацандула гIалимзаби Дагъистаналда гьадигIан мацIал ругин цоял гурин гьадигIан ругин цогиял Дагъистаналъул мацIал гьадин рижанин додин гIунин лъабабилел
Амма кинацаго бицана батIа батIайиса битIараб жаваб кьезе дидаги кIвеларо
Миллатал мацIал наречиял
Цо гьакида щуго мацIалъул чагIи щуго гьакида лъеберго мацIалъул чагIи данд чIвала гьанир
Цо хъазнида нахъа хъизанал ратула чанго миллаталъул
Бицуна цого хандакъалъур хварал ичIго миллаталъул магIарулазул
Бицуна Дагъистаналъул гъоркьан хIалтIулеб обкомалъул анлъго член Уллубий Буйнакскиясул бетIерлъиялда чIвазе рачараб мехалъ анлъабго зарги букъун анлъго батIияб мацIалъ чIвадарухъабазе нагIана кьун буго гьез
Анлъавго анлъго миллаталъул лъимал рукIана цо къоялъ хвана цо хабалъ рукъана цо буртинати тIаде реххун ЛъарагIав Уллубий Буйнакский 28 сон барав
МагIарулав СагIид ГIабдулхIалимов 25 сон барав
Даргияв ГIабдулВагьаб ХIажиев 24 сон барав
ЛъарагIав ГIабдулМеджид ГIалиев 32 сон барав
Лезгияв ГIабдурахIмаи ИсмагIилов 19 сон барав
ГIурусав Оскар Лещинский
Дагъистаналъул хъвадарухъан МухIамад Сулимановасул буго 15 МухIамад абураб кепаб хабар
Гьеб хабаралда хъван руго 15 миллаталъул цого цIарал лъурал чагIазул ккарал гьегьал лъугьа бахъинал
Дмитрий Труновас хъвана 32 миллаталъул лъимал хIалтIулеб Дагъистаналъул колхозалъул хIакъалъулъ очерк
Эфенди Капиевасул блокноталда буго хъван живго 1934 абилеб соналъ цо купеялда халкъалъул шагIирал Сулейман 360 Стальскийгун ЦIадаса ХIамзатгун ГIабдула МахIамадовгун цадахъ Москваялде писательзабазул тIоцебесеб съездадде араб куцалъул
Халкъалъул поэтазда цонигиясда цоцазул мацI лъалеб букIинчIо
Лъабго къоялъ цоцазда кIалъачIого кин инел
Квераца бераца кутIбуз ишанал гьарун гьез ричIчIизарулел рукIана жидерго пикраби
РичIчIана поэтал цоцазда
Жиндир партизанлъиялъул гIумруялъул бицунаго АбутIалибица абуна цохIо цIохол къвачIа къого мацI бицунаго чIехьанин цо гIатIал хъапалъул бутIа къого миллаталъе щванин цонигияз рагI балеб рагIи къанагIат абулароанин цоцазул мацI лъалеб букIинчIо
Гъоркьа Жунгуталда лъарагI мацI лъабго километраялъ тIадехун ТIаса Жунгуталда магIарул мацI
Даргияз абула мохIосел жидерин магIарулаз абула жидерин
МохIосез абула жал мохIосел ругин жидер жидерго хасаб мацI бугин
МохIоса анкьго версталъги ун рештIа ЧIохъ
ЧIахъадерил жидерго мацI буго
Абула кубачиязул кверзул махщелалъул балъголъи цогиязда лъачIин
Щайгурого гьеб росдал хасаб цогиязда лъалареб мацI букIун
МагIарухъ буго ГIахьвахъ абураб бакI
Гьениб гIадат букIана цебе гордухъе тIагъурги рехун тIаса йищулей йокьарай яс
Амма магIаруласул тIагъур цо гIахьвалалъ гордухъа нахъе реххун буго гьасда нилъер росдал мацI лъаларин
Хундерил ханас Гьидалъе витIун вуго жиндирго чапар дозул харбихъги гIенеккун Хочбарил ахIвалхIал лъазабеян
Ун вуго чапар вуссун вуго чапар
Дозул хасаб жидерго нилъеда бичIчIулареб мацI буго
Цо магIарулав ун вуго ГIандиве буртаби росизе
Байбихьун буго даранбазаралде
Цо заманалъ гIандисел цоцазда жидерго мацIалъ кIалъазе лъугьун руго
МагIарулас абун буго 361 Босулев чи дунлъидал дидаги бич IчIулеб мацIалъ кIалъазе бегьиларищ
Дуда бичIчIулеб мацIалъ ниж кIалъала нижер багьа дуда бичIxIараб мехалъин абун буго гIандисес
Абула кидаго дарамалъ къечIин гIандисев
Цо магIаруласул гIищкъу ккун буго цо гIолилалъухъ
Гьес хIукму гьабун буго гьалъухъе мун дие йокьула абура лъабго рагIи Дагъистаналъул киналго мацIаз хъвазе
Гьалъул нуцIбузда кавабазда къадазда кьурабазда гьалъие кеч I ахIулеб пандрида гьай хьвадулел нухазда гьалъ лъел цIолеб иццул ганчIазда кибго хъвазе
Ун вуго гьав Дагъистан сверизе нусго росулъ батIайиса абулеб батун буго гьеб
Гьаб магIарда согIго цоги магIарда хIеренго щибаб хурул ссан бахун хадуб батIабатIайиса
МагIарулаз дие мун йокьула
Даргияз Наб хIу ругилри
Лезгияз Заз вун кIанда руш
Лаказ Ттун хиррара
ЛъарагIаз Мен сени суемен
Татаз Ме туьре хосденуьл
Табасараназ Увукун жузуз риш
ЧIахъадерица балъхъадерица цIумадисез киназго батIи батIияса абун руго
Абула гIолохъанав гIащикъ гьанжелъагIан мегеж баханиги гьел рагIаби хъвалев вугин жеги хъван рахъунелги гьечIин
Гьесул йокьулей некIого цогиясе росасе анин гьелъие васги гьавун вугин
Гьанже гIащикъав нухлулас гьев васасда цIехолеб рагIула Дие мун йокьула абизе дур мацIалъ щиб абулебан
Васас цо ясалда къвал бан буго гьадин абулин
Гьев гIащикъасда релълъуна цоцогIалимзаби
362 Цо гьитIинаб хIанчIида цо гьайбатаб тIегьалда цо чвахулеб лъарада гьаб Дагъистаналда нусго батIияб цIар
Дида лъаларо лъаралиш тIугьдулиш хIанчIийиш мацIалиш кинал гIемерал гьанир
Лъала Конституциялда микьго аслияб миллат буго аварал даргиял лъарагIал лезгиял лакал татал табасаранал ногъаял
Лъала батIибатIиял мацIазда къватIире риччала адабияталъул мажмугIал лъагIалие къоло щуго мажмугI
Гьезда цIарал Дуствал Дослукъ Гьалмагъдеш Гьудуллъи
Гьезул киназулго матIна цого буго батIибатIиял мацIаз абуниги Дружба
Лъала ичIго мацIалъ рахъула тIахьал
КучIдул чан мацIалъ ахIулеяли мухIканго лъидаго лъаларо
Щибаб росдал жидерго кечI тIансаялда щибасул жидергокун хвалчада жидерго накъищ буго
Кин гьеб ккараб
Цо кверда гьелщинал килщал цо хIанчIида гьелгощинал кваркьаби
Кин Дагъистаналда гьелгощинал мацIал миллатал рижарал
Дида лъаларо гIалимзабаз кин баян гьабулеб
Амма дида гьикъарабго дица цебеги бицана гьанжеги бицунеб буго дие инсуца бицараб
ЦIакъго цебего чодаги рекIун чода нахъа хулжалги рухьун вачIун вуго аллагьасул чапар дунялалъул халкъазе мацIал рикьизе щун вуго Китаялде кьун буго гьезие бечедаб китаялъул мацI щун вуго гIарабиялъе кьун буго гьезие гIакъилаб гIараб мацI щун вуго Гомерил ракьалде кьун буго гьезие пагьмуяб греказул мацI щун вуго Россиялде кьун буго гучаб гIурус мацI кьун буго французазе недегьаб Франциялъул мацI къун буго гуржиязе Руставели гьавураб гуржи мацI осетиязе Коста гьавураб осетин мацI
Ахирги киназего киналго мацIалги рикьун гIадамалги гIагаралги ваццалги цоцадаги лъазе гьаризе гьезие бищун кIудияб хазинаги кьун хасалил пун балеб къоялъ гьав вахун вуго Дагъистаналъул гIаздалал 363 мугIрузде
Дагъистаналда балеб гIазу гIодорги зодорги накIкIал рихьуларо кирго чуялъени щай гурин гирун гьоко бачиницин нух
МугIрул парсал риххарал кьурабазул гьаркьал гьелгун кьалда руго ункъо ццидалаб Гъойсу
Йохъ ян абуна михъида цIер чIварав нухлулас
Дун гьаб ракьалде инарин аллагьасе гьаб щайин
Гьас киналго хутIарал хулжил тIинда рукIарал батIибатIиял мацIал Дагъистаналъул гъваридаб кIкIалал тIинде рана
Бокьарас бокьараб босе янги абун гьав нахъ вуссун вуго
Рортун руго дагъистаниял цоцалъ чIван азарил соназ хал ккураб гьаб хазина босизе
Гьаб меседил цIад гьекъезе гьал жавгьарул мугьал жидер квенчIелде ракIаризе гIундузда разе гвангъизаризе
Щвана мацI гьадинаб хIикматаб талихI инсанасда кидаго лъачIо
Щвана мацI лъана мацI биана гIазу рогъана сордо рагьана гордо
Гьале мегIер биччан те батIибатIияс батIабатIайиса абизе амма буго гьалда абулеб рагIи
Гьале ралъад рурудулаго ахIтIолаго унаан мацI гьечIел гьалда цересан
Нижер гIагараб ралъад буго гьалда абулеб рагIи
Жибго ралъадалъ тIадаб роххел гьабуна ралъдада цIар лъеялъ
Гьале эбел гьале лъимер гьале чед гьале улка киназдаго руго цIарал кIалъай цоцазда бице рокъул бице кьалул
Нуж гIадамал цоцазда ракIалде ккаралдаса лъикIал руго
Гьабе рокьи гьабе хъизан баке цIа цIале рикIкIе
Лъугьана аварав лъугьана лъарагIав даргияв лезгияв
лъугьана миллатал лъугьана Дагъистан
МацI щвана чиясе чахъабазул зигарди дагьлъана бацIазул руруди ризлъана мацI щвана гьанже чагIи чагIи руго чахъаби гуро чуял гуро бацIал гуро
Абула чуялдасан чи лъугьине дагьаб заман букIанин мацIал рикьулаго гьоркьоб хутIун гьелъ лъугьинчIин
Огь дунялалъул мацIал рикьулев кIудияв вакил
КватIун вачIана мун Дагъистаналде
МацIал рикьулеб мехалъги лъие щиб кьолебали 364 хал гьабичIого аиа мун
Гьеб кIудияб кIалбиччан къоялъ батIибатIиязе батIибатIиял хIункъби цого халкъалъе цоцаде тIаде чIван батIи батIиял кьуна дуца мацIал
Амма дуе баркала кин букIаниги нух гьечIеб Дагъистан дуца гьоркьоб течIо
ГьечIо квешалги лъикIалги мацIал
Щивасе жиндираб лъикIаб буго мацI
МацIлъун букIа тIокIаб жо кIваричIо хутIараб нух нижецаго бахъила дуе баркала
Нижеда мацI лъай бацIазеги чудказеги къватIисел чабхъадулазеги рекIее гIечIо
Гьез киназго жигар бахъана жиде жидерабго кьун жидерго хасал мацIаздаса дагъистаниял махIрум гьаризе
Амма квер кIобокIунин килщал рортичIо гъветI кIобокIунин гIаркьалаби рекичIо
Дагъистаналъул миллатал мацIаз бечед гьаруна миллатаз мацIалги бечед гьаруна
Ракьалго гIадин мацIалги цIунизе кколин абуна Шамилица
РагIабиги гулби руго ккечIеб бакIалда реч IчIуге ян абуна ХIажиМурадица
Эмен холев мехалъ инсуца васасе васиятги гьабун тола я рукъ я хур я хвалчен я тIамур я цогияб жиндаго лъикIан ккараб
Амма наслабазе наслабаз васиятги гьабун тола мацI
Гьеб бугес гьабила рукъги бекьила хурги бала хвалченги
Баче тIамурги тIаде жинда берцин бихьарабги гьедин абуна дир инсуца
Дир гIагараб мацI лъаларо дидаса мун рази бугищали
Амма дудаса дун воххаравги чIухIаравги вуго
Каранда жанисан шокъросан щола мун щибаб нухалъ батIабатIайиса кIутIбиги рагьун
Ккола гьварилъуда хъитIниб хъудулеб бутин полпилаб чвахи гьениса доба речIчIун гьанибе кIанцIун гьеб унеб бугин кибалиго рикIкIаде
Бокьула дие лълъел гьаракь
Ккола кIиго ханжар лъалиниса бахъун нахъаса къотIичIого зваргъиялда цоцалъ кьабгIулеб бугин
Бокьула чараналъул гьаракь
365 Ккола цо буртинаялда гъорлъ гъаргъар кIиго черхалде щвезабун цоцазда рарал къвалал къерщелел ругин кIигочан кIиго микки цоцазда кIалал цун гьуинаб харбида ругин
Бокьула дие рокьул гьаракь
Кинидаго лъачIезда мун лъазабизе захIмат буго
Дур ругелщинал гьаркьал рикIкIинищ цо анцIгоялде щвезегIан цо кIиго лъабго ункъо щуго анлъго аякьго микьго ичIго анцIго магIарул мацIалда анцIгоялде щвезегIан рикIкIине кIварав батIияб миллаталъул чи чвахулеб гIорул цояб рахъалдаса цояб рахъалде кодоб борхун кIудияб гамачI ккун вачIарав гIадин вукIуна
АнцIгоялде щвезегIан рикIкIана хадусеб рикIкIине захIмат гьечIо
Гьанже дуда лъин лъана квачI бай
Цогияб миллаталъул чагIини щай магIарул лъималазда чIахIияз абулаан къосинчIого тIатIала лъабго нухалъ Къверкъ кьурулъа гъоркье кIанцIанин ункъо рагIи абеян
Ниж кинабго росдал лъимал хIорил рагIалда хъазал гIадин цоцалъ ран хъудулаан
Къверкъ кьурулъа гъоркье кIанцIана
Къверкъ кьурулъа гъоркье кIанцIана
Къверкъ кьурулъа гъоркье кIанцIана
ГIемерисезда гьеб лъачIого къосунаан
Бергьарасе кьолеб пенцIеро къвакеро къанагIатасе щолаан
Гьеб абулаго къосарал рокъобе нух къосун къотIнор хутIаразда релълъунаан
АбутIалибица жиндагоги лъалелъул лъан лъикIаб букIинин магIарул мацIан нижер ЦIада росулъе витIун вукIана жиндирго вас
Вуссарав мехалъ гьас васасда гьикъун буго ХIамида рекIаниш
АнцIгоялде щвезегIан рикIкIине лъалищ
Лъабго нухалъ тIатIала къверкъ кьурулъа гъоркье кIанцIана ян абизе кIолиш
366 Гьеб кIвараб батани кIвезе буго дуда гIункIрукьалъ кIал бацIцIинеги ян абун буго АбутIалибица
Гьединал руго кьурабазда гьоркьор ругел гьал росабазул мацIалги
Гьезул гьаркьал кагътиде росизе я латиналъул я гIарабазул я гIурусазул кияалго хIарпал гIечIого цоги гIаламатал тIаде журазе ккола
Гь хI гI чI хь хъ цI къ кь лъ лълъ гьал дица рикIкIунаго рукIкIун ана цогиял миллатазул чагIи
Гьелъин магIарул мацIалдаса гIурус мацIалде буссинабулеб тIехь лъаб моцIил кIал ккураб мискинчи гIадин тIеренлъулеб
Щай нужор гьалгощинал миллатал ругел
абун гьикъараб мехалъ цоясде хIал ккани цогиял хIалае рахъине ян абун буго Шамилица
Цояс кечI ахIулелъул цогияс тIад рекъезабизе ян абуна АбутIалибица
Рахъанищ киналго цоцазе хIалае
АхIуд рахъараб мехалъ нахъа хутIараб миллат гьечIо
Рекъон ккана кечIги киназулго ВатIан цолъидал
БатIибатIиял гьаркьал батIибатIиял свераби цого кечI
Киналго миллатаз милат гьабулеб буго
Жибжибалъ жидерго гьунар жидерго жигар цIар бечелъи махщел гьелъие кьолеб буго гьелъги улкаялъе дунялалъе кьезе
Буго мацIазул гIурхъи гьечIо цIаразулги миллатазулги гIурхъи
Гъикъула кинаб батIалъи бугеб батIибатIиял миллатазда гьоркьобин
Дагъистаналда кинабго жубан буго
Жаваб кьезе гьебгIан захIматаб суал гьечIо
ГьанжелъагIан кьурал жавабалги кьохода рекIараб цIа гIадаб мухIканлъи гьечIеб базаралъул хабар буго
Гьел мухIканал жавабалги гуро
Гьезда тIад дунги велъанхъидал нужги хьимизе дица хъвалеб буго
Абула Дагъистаналъул миллатазул рахъалъ цоял ругин рагъизе цоял рагъулезе ярагъ гьабизе цоял гIибоцIи хьихьизе цоял 367 хур бекьизе цоял ахал гьаризе гьунар бугел
Гьедин бицуна щуябго килщида кверги лъун цоцояз
Гьеб буго хабар
ХIакъикъаталда киналго миллатазул руго рагъухъабиги ярагъ гьабулел чагIиги гIухьбиги ахихъабиги хурухъабиги
Абула миллатазул рахъалъ гьазул гьан кIудиябин гьазул хур кIудиябин гъозул ах кIудиябин гьазул мегIерин дозул гIалахин гъозул ралъадин гьазул ханжарин дозул кечIин гъозул кверзул махщелин гьеб буго хабар
Дир хIисабалда киназулго буго кинабго мегIерги гIалахги гIоралги ралъадги киназулго руго бахIарзалги кочIохъабиги устарзабиги
Аварал Шамил ХIажиМурад ХIамзат МахIмуд МахIач
Даргиял Батирай Богъатыров Мунги АхIмад Рабадан Нуров Живго хъиру гIадав Хъара Хъараев
Лезгиял Сулейман Эмин ТIагьир Агасиев Эмиров
ЛъарагIал Йирчи Гъазахъ Алимпаша Уллубий Султанбек ЗайнулгIабид Батырмурзаев гьесул эмен Нухай
Лакал Гьарун СагIидов СагIид Габиев квер гьечIев Сурхайил МуртазагIали Эффенди Капиев дир гьудул АбутIалиб
Дица бищун цере ракIалде щварал щущуял рикIкIун тана
Чан щущуял гьел ругел Дагъистаналъул лъимал
Абулеб рагIула гьал тIадагьал ругин дол гIадалал ругин гъол хъантIарал ругин гьал мацIилал ругин гьаз гуккарал сон инчIого рекIеда ратуларин гьазул нодо тIуцаб бугин гьазул гъванща букIкIараб бугин гьазул кIиябго бадиб батIибатIияб пикру букIунин гьаз бикъулин гьаз кваналин гьазде бецIизе кколин
Гьеб буго мацI
Щибаб миллаталда гьоркьор данд чIвала къокъалги халаталги сурукъалги къадаралги мацIихъабиги цIогьалги
Гьеб цониги миллаталъул гIаламат гуро жибжиб миллатазул хуриб ккараб цоцо сусур буго
368 БатIибатIиял миллаталъул чагIи МахIачхъалаялда кIалъачIого гьикъичIого гьанже ратIа гьаризе захIмат буго
Дихъан гьеб бажаруларо
Амма дида цо гьалмагъас абула жинда рихьаралго лъалин гьел ратIа рахъизеян
Гьадинаб миллаталъул чагIаз МахIачхъалаялда ясалги ресторанги цIехолин
Гьезул лъабгояс нусго чиясул компания хисулин
Щугояз азаргоял хисулин
Доб цояб миллаталъул чагIаз театр радио кино кечI ахIулеб кьурдулеб бакI балагьулин гьезул лъабгоял концерт бугин щугоял ансамбль песни и пляски бугин
Гъоб цояб миллаталъул чагIи библиотеказда институтаада диссертацияби хъвазе журалин
Гьезул лъабгоял научный исследовательский институталъул ученый Совет букIунин щугоял цолъани Академиялъул филиал лъугьунин
Лъабабилел машинаби росизе таксичилъун ГАИялда бакI балагьизе рачIунин
Гьезул лъабгояз гараж гьабулин щугояз таксомоторный парк кодобе босулин
Цоги миллаталъул чагIи артель тукен гьегьал базаби балагьун рачIунин гьезул лъабгояв артель вугин щугоясул тIубараб промкомбинат лъугьунин
Бицунес миллияб гIаламат щибазул бихьизабизеян цIакъго цIакъ понцIозабун бицуна
Амма гьелъулъ гуро иш бугеб
Дун балагьана цониги гьеб бицаралъулъ миллияб гIаламатги гIамалги гьечIо
Гьел киналго миллатазулъ руго берцинал ясал рокьулелги рестораналъул сас хириялги
Киналго миллатазул васаз гьекъола кьураб лълъарги тIураб бокалги сурахIиги дерхъаб сахлъи лъиялъе Киназулго ратана театралги кьурдиги кечI ахIиги балагьулелги гIенеккулелги гIахьалаб концерт гIамаб лезгинка ансамбль песни и пляски
Киназго ратана хъвалел хъантIун диссертацияби
Хъулухъ цонигияс толеб гьечIо кандидат вахъинчIого
Киназулго чагIи ратана рачIунел Волга босизеги Москвич 369 балагьизеги ГАИялда таксиялда бакI цIехезеги
Киназулго гIункIкIал руго артелазда тукабазда киналго торгазда базазда складазда
Гьеб миллияб гIаламат гуро
ГIаммаб иш буго
АбутIалибица абуна цебе букIинчIеб лъабго унти бачIун бугин нилълъер чагIахъе гьекъей бикъи диссертациями
Гьелдаго бан гьес абуна цебе нижер росулъ цо гьекъолев чи вукIанин гьев киназего машгьурлъун вукIанин
Гьанже нижер росулъ цо гьекъоларев чи вугин гьев киназего машгьурлъун вугин
Цебе гьекъолев чиги вачун ун буго нижер росу мадугьалихъ росулъе гьекъоларесухъ гьев хисизе
Гьанже гьекъоларевги вачун гьекъолесухъ гьев хисизе ине ккун ругин абулеб буго
Цоги гIемераб буго гьелда бан АбутIалибица абураб элъул бицунаго бицунеб букIараб кIочонгутIизе дица телин
Бицунаго хутIанин миллатазул гIадамал кин ратIа гьаризе лъалел батIиял бакIалде ккаралго
Цоцояз абула цо балагьаралго лъалин
Щибасул бугин хIетIе босулебги тIагъур лъолебги вуссунебги сверулебги кIалъалебги гIамал
Гьанже шагьаралда дол цересел тIаргъал гIемерисез рахъун руго гуриш
ТIаргъал рахъаниги тIагъур лъолеб къагIида хутIун буго ян цо дир гьудулас босун шляпагин бихьизабуна щугоанлъго миллаталъул чагIаз гьеб лъолеб куц
Дида гьеб иш лъаларо
Лъалеб жо буго миллатал ратIа гьарулеб гIаламат бищун цебе мацI букIин
Амма дир гьалмагъас абула гIурус мацIалъ кIалъалеб мехалъги жинда жибжиб миллат лъазе кIолин МагIарулаз с хIарпалдасан байбихьулеб рагIуда цIаралда цебе и абичIого толарин Истакан ИстIальский
И хIарп рагIул бакьулъ бугони гьез гьеб гьоркьоб толин
Масала Сибир ан абизе 370 гьез Сбир абулин сила абизе ела абулин
Цинги гьез кидаго т ялъул бакIалда ТI абулин товарищ ан абизе тIоварищ ан абулин
Даргияз хваниги о абуларин у гурони
Ахиралда и ги абуларин
Масала почта абизе лучта абулин кошка абизе кушкаабулин
Стальский абизе СталскI абулин Омаров абизе Умаров абулин
Лаказ х ялъул бакIалда хь абулин
Художник абизе хьудожникин хамут абизе хьамут
АбутIалибица абуна Хьапалаеву Хьузангай приехьал
Абула цояз цIцIан цояз цIекI цояс согI цояз хIеренго гIемерисез ф ялъул бакIалда п п ялъул бакIалда гь абулин
Дир гьудулас гьел миллатазул батIалъиялъул бицунеб букIана АбутIалибги вугеб бакIалда
АбутIалибица гьасда абуна Садись барабан садисин
Дуца гIемерал тIахьал цIалун руго
Амма гIемераб жо лъан гьечIо
Гьанже жив кIалъазе теян абуна гьес
АбутIалибица абуна цокIиго чиясул батараб гъалатI миллаталде реххугейин
ЦокIиго гъветI бихьарабго рохьалъул бицине лъугьунгейин
Миллатал гIемераз гIемераб гьабула
ГIемерал гIасруаз лъугьун руго нилъер миллатазулги мацIцIазулги гарацI бичизе
Амма гьеб цIакъ хIацIихьун бухьараб буго квералъ бичизе кIвечIеб кIалалъ бичизе чамгIалаб
Гьеб иццахъе гIемераз ганчIал рехана
Цебе абулаан гьеб суалалъе бищун лъикIаб хIукму бугин гьелъул бицинчIого тей
Миллаталъул хабаралъ гIадин хвалчада квалквазе чи тIамулароан
ЛъугIи гьечIеб хабар халатаб дагIба
Дагъистаналда гьаб иш иншааллагь лъикI бугин абун буго цояс
Амма букIаниги дандчIвала цоцо хIарщулъ тIил кьабгIун тIираби рахъинарулел чагIи
Гьел 371 рекьарухъаби гуро хIалтIухъаби гуро гьеб цо батIияб тайпа буго
Жидеего хинаб харяс кIудияб хъулухъ щвечIони гьел рукIуна дир миллат нахъе цулеб бугин
Жиндеего бакI щвани гьезда миллат бугеб бакIцин лъаларо гьел рукIуна чIахъагиян лълъарал рорхулел жал мекъи рукIун ругин гьанже кантIанин
Дагьистаналъул миллатазулги мацIазулги бицунеб мехалъ дида кидаго РакIалдещола цо прессконференция
Гьеб букIана хъвадарухъабазул союзалда
Прессконференциялда рукIана Дагъистаналде рачIарал 26 къватIисеб улкаялъул Москваялда чIарал 38 корреспондент
Къаламкагъатги босун гьел гIодор рукIаралго дида ракIалдещвана инсул кочIол рагIаби оц баялъул къоялъ рачIарал гьалбадериде гьарурал тIаргъида гьоркьосан гъудалги раккун гъудул гIадин рачIун чIанин гьал цере
Хъвадарухъабазул Союзалде гьал рачIана Дагъистаналъул росабалъеги щун гIадамалги рихьун
Нижеца гьезда данд чIвай гьабуна чвархъана фотоаппаратал хенана киноаппаратал гIодор чIана киналго
Нижер бищун кIудияв АбутIалиблъидал гьес саламги кьун пресконференция рагьана
Дамаби господаби гьалмагъзаби рачIа лъайхъвай гьабизин
Гьале иижер мина гьале ниж
Гьале нижер машгьурал шагIирзаби дир гьудулзаби ян гьас къадада рарал суратал рихьизаруна
Суратаздасан балагьун рукIана Батрай Гъазахъ МахIмуд Сулейман ХIамзат Эффенди Капиев
АбутIалибица киназулго гьезул миллат мацI цIар бицана
Дир инсул сураталде ирга щвараб мехалъ дунги вихьизавуна Гьале гьесул вас Расул ХIамзатовги вуго гьанив
Къадада бан букIана живго АбутIалибил сурат
Гьав чи дун вуго ян абуна гьес
Дун доб къададасан гьанив вачIинчIо гьанисан дове арав вуго
372 Хадуб гьес лъайхъвай гьабуна гьанире ахIаралги ахIичIого рачIаралги хъвадарухъабазулгун
Гьаб къадада гьазиеги бакI букIине бегьулин АхIмадхан АбуБакар кубачиязул гIарацмеседалъул устар Дагъистаналъул дарги хъвадарухъан
Фазуги Мусаги росги лъадиги цо хъизаналъул кIиго кочIохъан романистал драматургал батIабатIагоги хъвала цадахъги хъвала цоцазеги хъвала
Муталиб Митаров Министр бытового обслуживания магIарулазул дурц табасараназул кочIохъан
ШахЭмир Мурадов Голубь мира
макказул кочIохъан лезгиязул шагIир
Анвар Дагъистаналъул халкъияв шагIир щуго альманахалъул бетIерав редактор
Трунов гьагъав вахъун чIарав чи Дагъистаналъул гIурус хъвадарухъан
Хизгил Авшалумов хъвадарухъабазул профсоюзалъул гIуцIиялъул бетIер гIурус мацIалъги тат мацIалъги хъвалев
АбутIалибица тIаде рахъинаруна Бадави Сулейман Саша Грач Ибрагьим ГIалирза Мажид
Вихьизавуна Рутулалдаса вачIарав шагIир рутул мацIалъ жиндир тIехь бахъулеб гьечIилан гьелдасан бугеб рекIекълъи бицине
Гьас лъайхъвай гьабуна ичIго мацIалъул редакторзабазулгин
Гьоркьор хутIаразда тIаса лъугьаянги абун гьас гьалбадерида абуна ГIадаталда рекъон лъабго къо инчIого нужер цIарал гьикъизе дие гьукъараб буго
Амма гьалбадерица рахъун бицана кинаб улкаялдаса кинаб газета радиоялъул вакилзаби жалго ругеяли
373 ИчIабго миллатазул асаразе росдаца садакъа гIадин бикьула кагъат план Дагъистаналда
Киналго мацIазда цоцо сордокъоялъ кIикIи сагIаталъ сариналги ахIула харбалги рицуна радиоялъ гьанир
Гьелгощинал мацIал цIарал миллатал Вавилоналъул данделъи
Цоцазда ричIчIулиш нуж
КIалдир ругел мацIал нижер релъарал руго
КIалъалел мацIал батIибатIиял руго
РекIеда кверги лъун
Гьалда ниж дагьал лъала
КIорокIун гIундулгун гьезда кверги лъун
РичIчIуларищха нуж цоцазда
ГьитIинго дир гIищкъу ккун букIана цо гIанчIай лъарагIалъухъ
Дица гьелъул рахъалъ панаяб гIищкъул кечI гьабуна ва гьелъие гьеб дирго мацIалъ цIалана
Гьелда абуни ккун батана дун жиндего семулев вугин
Дидаса инкар гьабурал гьелъул согIал рагIаби дида ккана недегьаб кьегIер бугин гIищкъул бицун беъдилеб
Дица гьелъухъе бегьараб квер бугеб рухIалъ гьелъ хIанчIун хадуб гурони ниж цоцазда ричIчIичIо
Огь мацIал ричIчIун рукIаралани некIо ниж хIанчIезе ккелароан
Гьалмагъ АбутIалиб дун Болгариялдаса мухбир вуго
Болгариялъулги гIурус мацIалъулги гIадаб гIагарлъи бугел группаби гьечIелищ нужер мацIазда гьоркьор
АбутIалиб ГIумарХIажиги чIезавун
мацIал вацал ратани нижер мацIал мажикьалцин гуро цоцазе
Релълъарал руго гьаркьал амма гьечIо къанагIатги рагIи
Хъвадарухъабазул цоцо группаби рукIуна нижер
Амма мацIазул группаби блокал гьечIо
Дунялалъул цогидал миллатазул мацIаздеги гIагарал гьечIищ нужер мацIал
Абула татазда таджик бичIчIулин Дербенталда ХIапизил тIехьги бегун жидеего пал тIамулин
Дицаги абуна гьазда Саадилги Хаямилги мацI лъалел чагIаз дагьабги лъикI хъвазе 374 ккелароаниш кучIдул нужецайин
Цоги нижер гIадамаз жвгар бакъула лъарагI мацI лъазабизе
Нижер мугIрузул бакIалда яс абулей мехалъ абулесе гъабулеб реццазул цояб букIана гъов жо лъалев чи вугин лъарагI мацIги бичIчIулин
ЛъарагI мацI лъарасда лъала турк татар балкар казах узбек гIемерал мацIал ричIчIула Хикметилги Къайсинилги Мустайилги кучIдул
Амма дир мацI докторасул диссертация гьелъул рахъалъ хъвазе гIумру назру гьабурав гIалимчиясда гуреб цогияб миллаталъул чиясда бичIчIуларо
Дуниял сверун Абиссиния бихьун гьенив министрлъун ккарав лакецасдацин нижералда релъараб мацI батун гьечIо
АбутIалиб ГIумарХIажиги чIезавун
АбутIалибица абулеб АбутIалибица жинцаго абилин дуца дурабго бице
Нижер магIарул мацIалда релълъараб мацIги гьечIо ракъалда
Дарги лезги табасараналда релълъарабги гьечIо
Рутул Азербайжаналде гIагарал руго
Доба бахъе тIехь
Господин АбутIалиб дуда кисан лъарал гьелгощинал цоцазда релъимчIел мацIал
Чед къваригIун кечI къваригIун гIумру къваригIун гIемераб Дагъистан тиризе ккана
МацI лъаларесда пилалда рекIаниги гьвеца хIанчIулеб батана
ХIажалъиялъ малъана мацIал лъана миллатал
Гьел миллатазда гьоркьоб бугеб батIалъиги гIагарлъиги гьелъул бицине кIвелариш
БатIалъиги буго гIагарлъиги буго гьеб кIиябго гьечIони гьечIо миллат
Кин рачIарал батIалъиялъулги гIагарлъиялъулги гIаламатал гьаб кIудияб гьечIеб бакIалде
БатIалъиялъулги гIагарлъиялъулги тIахьал хъван руго
Дун гIалимчи гуро
Дица дида ракIалде кковухъе бицина
Нижер цоял г Iуна мугIрузда цоял гIатIилъабазда цоял ралъдал рагIалда цоял оц бугониги хур гьечIел цоял хур бугел оц гьечIел цоял цIа бугониги лъин гьечIеб бакIалда цоял лъин бугониги цIа гьечIеб бакIалда
Доба гьан гьаниб хур гъоба пихъ къвачIа бугелъуб гIункIал гIи бугелъур бацIал цоязда нух дунялалда хекко батана хадур ругезда ралъад кватIун бихьана
Цинги тарих рагъал ругънал жагърафия батIибатIиял мадугьалзаби тIабигIат
ТIабигIат абураб рагIул нижер мацIалда кIиго магIна буго
Цо ракьгьава гьелъул гIуцIи
КIиабилеб чиясул хасият
БатIибатIиял тIабитIатаз батIибатIиял бакIазда батIибатIиял мацIалги цIаралги гIадаталги гIамалалги рижизаруна батIибатIиял тIаргъал лъуна ретIел ретIана минаби гьаруна
Нижее кинидахъ батIибатIиял кучIдул ахIана
МахIмудица магIарулас кечI кIиго чIчIва бараб пандрида ахIулаан Йирчи Гъазахъас лъарагIас лъабго чIчIва бараб хъумузалда лезгияв Сулейманица домбраялда ахIана
ЧIвабиги цоязул цIцIел бакьазул рахъарал цогиязул маххул лъабабилезул чармил рукIана
Гьанжеги руго щибазул жидерго хасал гIадатал чи гьавурав мехалъги гьев балугълъулеб мехалъги гьейие бертин гьабулеб мехалъги
Дир гьудул ХIамзатица абухъе гьанже гьаб бертадул гIадатазул бицине тIубан къо гIеларо гIемер руго гьел
Нижеца бокьаразе цадахъ босизе Дагъистаналъул миллатазул тIехь нужее кьела рокъоре щварабго цIализе
Сунцаха нуж гIагар гьарулел
Нижер киназулго ВатIаналда цо цIар буго нижее хирияб Дагъистан
Дагъистан мугIрузул улка абулеб рагIи гуриш гьеб бакIалъун цIар кколариш
Гьеб улкаялъул республикаялъул цIар буго
МугIрузда гуреб гIатIилъиялда ругел миллатаэги гьелда Нижер Дагъистан абула гьеб Цо жагърафия гуро гьеб буго киналго миллатазе гIахьалаб гIадат гIамал Дагъистаналъул
Нижер поездги гамаги цого буго
Цо КIудияб Октябрь буго нижер киназулго
Цого макъратIис буго нижер къасдал цолъулеб
Гьале нижер кочIохъабазул Союзги цого буго
Нижеда гьоркьоб гIемераб дагIба букIуна
Амма Дагъистан Октябрь Ленин абурал рагIаби киназдаго ричIчIула
Гьеб суалалда тIасан цонигиял жеги дагIбадизе ккечIо
Дагъистан гьелъул киналго халкъазул гIаммаб къисмат къварилъи тарих талихI букIана
Цо килщида хIунсани цонигиял унтичIого хутIичIо
Нужода гьеб бичIчIулеб батила бицине тIамуге
Нижер киналго кучIдул гьелъул хIакъалъулъ ругин
Гьеб бич IчIана
Баркала пан АбутIалиб
Дун Польшаялдаса вуго
Поляказда кидаго бичIчIулаан Дагъистанги Кавказги
Амма цо бичIчIулареб жо буго
Жакъа бачIараб Литературияб газеталда дица цIалана Адалло Г Iалиевасул кечI
Гьеб гIурус мацIалде буссинабурав Заяцица хъвалеб буго перевод с дагестанского языка абун
Щиб кколеб дагъистаналъул мацI
Гьеб дидаги бичIчIуларо
Дагъистан абураб я миллат я мацI гьечIо
Адалло ГIалиевги дида сон вихьарав мехалъ маг Iарулав вукIана
Гьеб лъангутIиялъ ккараб гъалатI буго
Суал Америкаялъул мухбир
Америкаялдаги руго гIемерал мацIал
Амма нижер аслияб мацI ингилис буго
Дагьистаналда аслияб миллат мацI кинаб
Щивасе жиндирго эбелалъул мацI аслияб буго
Жиндирго мугIрул рокьичIезе чияр авлахъал рокьизе гьечIо
Рокъоб кьечIеб талихI къватIиб букIунаро
Жиндирго эбел хисарас хадуселъул хIурмат гьабиларо
Миллатал кверазе килщал гIадин киналго аслиял руго хвалчен кквезеги зурма пуйзеги гьудулалда къвал базеги
Гьел киналго къваригIуна Дагъистаналъе
Дица цIалана господин Муталиб Митаровасул поэма гьелда хъван буго дун аваравги гурин татавги гурин табасаранавги гурин дун дагъистанияв вугин
Дуца щиб абилеб
Митаров мун маг Iарулавги лъарагIавги татавги нугъаявги гуревлъи дида цебего лъалаан
Амма табасаранав гуревлъи гьанже гурони лъачIо
Жиндир миллат гьечIев дагъистанияв гьеб цо мацI гьечIеб кIал буго
Гьелъ хIанчIуларо къулчIуларо цин кваналалде чIаме гьудул
Метер дуца хъвазе бегьула дун Муталимги гурин Митаровги гурин
Дун АбутIалиб Гъапуров лакавги вуго дагъистаниявги вуго дирго Совет улкаялъул кочIохъанги вуго
Гьеб лъабабго дир бищунго хирияб хазина буго
Гьелдаса дица инкар гьабиларо
Гьеб цIунизе цIадавеги ина
Дун Бакъбаккул Германиялдаса вуго
Гьале дида кодоб буго медицинаялъул гIелмабазул кандидат Р
ГIаликишиевасул Долголетие в Дагестане абураб исана басмаялда бахъараб тIехь
ТIехьалда гьес бицунеб буго нусгоги кIинусгоги санал рарал гIадамазул рахъалъ Дагъистаналъ улкаялда тIоцебесеб бакI кколин
Гьелда дир дагIба гьечIо
Амма гьелдаго цадахъ гьес хъвалеб буго гьал ахириял саназда жаниб Дагъистаналда миллатал цоцаде гIагарлъун цо миллат лъугьунеб бугин
ГIемерал гьечIел санал гьоркьор иналде аварасги даргинасги табасаранасги ногъаясги жидерго паспорталда миллат гьикъарабго хъвазе бугин дагъистанияв абун
Цоги вукIана нужер доктор
Дида цIар кIочон 378 тана
Цодагьал саназ цебе гьесги гьединабго пикру бицун букIана миллиял гIурхъабиги рахун гIаммаб литература лъугьунеб бугин нужер
Бегьиларищ гьеб суал баян гьабизе
РакIалде ккола гьединалго цогидал пикрабиги басмаялда рахъун ругеб мехалъ гьеб цIакъ гъваридаб суал батилин
Гьев ГIаликишиев абурав гьалмагъ дидаги лъала
Нижер районалдаса вуго гьев
Нусго сон бан хадуб росасеги ун васал гьарурал ясазул бицине диде аскIовеги вачIун вукIана гьев гIалимчи тохтир
Амма кIудиял чагIазда гьикъараб гIакълу батиларо миллатазул колхоз гьабизе гьесул бугеб хIукму
БатIибатIиял мацIал журан хIалбихьиязе лаборатория гьабулел гьел тохтирзаби миллатазул мичуринал чанги рихьана Дагъистаналда
Гьез жигар бахъулеб букIана Дагъистаналъул анкьго театр цолъун цо гьабизе республикаялъул щуго газеталда щибалда цого жо хъвазе
Хъвадарухъабазул ичIабго мацIалъул секцияги цолъизабун цо гIаммаб секция гьабизе
Амма квер кIобокIунин килщал рортичIо гъветI кIобокIунин гIаркьалаби тIун инчIо
Килщал гьечIеб кверги гIаркьалаби гьечIеб гъветIги гIадаб жо буго мацIал цолъизарун цо Дагъистаналъул миллат гьаби
Гьедин гьабураб миллат тарихалдд рагIичIо
Суал Индиялъул мухбир
Нижер Индиялдаги руго гIемерал мацIал миллатал хинди урду бенгал ва цогидалги Щибаб миллаталъул чагIи жидерго мацI аслияб гьабизе бокьун боркьараб дагIба букIуна
Цоцо мехалъ би тIураб кьалцин ккола
Нужер гьаниб гьеб иш кин бугеб
Суал Бельгиялъул газеталъул мухбир
Гьебго суал дирги буго
Бельгиялда гьедин гIемерал мацIал гьечIо
Цо фландлленал цогиял валлонал
КIиялго гьез парламентаздаги чанги хъуй гьабуна цояз цоязул бакI кквезе бокьун
Гьединаб дагIба нижер лъималазул ккана
Цо хIамидаги рекIун унев вукIун вуго кIиго вас цо лъарагIав цо 379 магIарулав
МагIарул васас хIаго хIа хIамаян ахIулеб букIун буго
ЛъарагI васас эшэш эшекан абулеб букIун буго
Рокъове щваравго магIарулас абун буго лъарагIасул гIадаллъийин хIамида эшек абулев
ЛъарагIас абун буго магIаруласул гIадаллъийин эшекалда хIамайин абулев
Гьеб буго лъималазул дагIба
ХIамица дагIбадарал гьел кIиялго гъоркье рехун руго
Нижеца мацIазул бацIал гьаруларо
Гьел цоцалъ рагъуларо
Нижер гьаниб абула рукъалъул ахIмакъ вугин росулъ мадугьал какулев росдал гIабдалас какулин батIияб миллат мацI миллаталъул гIабдалас какулин цогиял улкаби
Цоги мацIалъул рахъалъ нахъегIанаб рагIи абулев бищун нахъегIанав чилъун тола гьанив
КкечIишха гьелъул рахъалъ нужер дагIба
Ккезе нижер мацIаздаги цIараздаги лъицаго дагIба гьабулеб гьечIо
Бокьарас бокьараб мацIалъ хъвай бице ахIе цIале
ДагIба букIине бегьула лъикIалъулги квешалъулги
Амма мекъалги хIинкъаралги сурукъалги мацIалги миллаталги рукIунаро
Ниж къацандана кьучIаб рагIиялъе гIоло берцинай ясалъе гIоло хурул саналъе гIоло Дагъистаналъул ракьалъе гIоло
Амма нужеца бицунеб дагIба нижер букIинчIо
Гьеб къецалъулъ я къурал я бергьарал рукIунаро
Кин букIаниги лъикI букIинароаниш Дагъистаналда цо миллат цо мацI батарабани
Гьедин гIемераз абула аман цо мацI букIарабани нилъеран
Шамилицацин абунин бицуна гIемерал миллатазул бакIалда гIемераб халкъ букIарабани АхIул гохIда ян
Гуржиялде чабхъад арав рекъав Ражбадиница рекъел ккараб сагIаталъ Ираклий пачаясда абун буго МацI лъангутIиялъ ккана гьаб кинабго балагь ян
ХайдахъТабасараналдасан ХIажиМурадица хъван буго ниж цоцазда ричIчIичIин
380 Цо миллат цо мацI букIарабани гIемераб иш батIайиса ккезе бегьулаан Дагъистаналда
Амма дир хIисабалда лъимал гIемерлъунин хъизан зигардизе бегьуларо
Щивасул тIалаб гьабизе ккола
Гьелдаса рекIекълъи мекъаб хIалтIи буго гьединал дида рихьана Дербент бахаралдаса нилъер мацI хIажат гьечIин цоялг гьерекIдерил мегIер бахаралдаса нилъераб хIажат гьечIин цогиял гьаб нилъер кечIги хабарги хекко ралъдахъе щолел лъарал гурин лъабабилел
Дида ракIалде ккола цIакъ гIедегIулел ругин гIагарал мацIал архивалде кьезе
Гьел гьечIого рес гьечIо
Гьез жегичанги нухал гвангъизарила
Гьаб киназго бицунеб консолидациялда щиб дуца абулеб
Консолидация букIуна пикрабазул асаразул ракIаз гьарула гьанже вацал
Вацасда вац кIалъазе бичIчIулеб мацI букIине ккеларищ
Буго гьединаб мацI
ГьабсагIат нилъ кIиялго цоцазда кIалъалел ругеб гIурус мацI
ГIурус мацI цебеги букIанагури цебего щайха нуж гьеб мацIалъ кIалъачIел
Цебе пачазаби рукIана гьезул хучдузул мацI бичIчIизе захIмат букIана
Гьанже гьав вуго
Ленинил сураталде килищги битIун
Гьас гурони гьалги нижехъе рачинчIо Пушкинил Лермонтовасул сураталги рихьизарун
Ниж цоцазда ричIчIана
Дица цIалана Расул ХIамзатовасул кIиго том
Цояб томалда бахъараб ГIагараб мацI абураб кечIалда гьес рецц гьабулеб буго жиндирго магIарул мацIалъе
К Iиабилеб томалда бахъараб ГIагараб мацI абураб кечIалда гьес гIурус мацIалде бугеб 381 жиндирго хIасраталъул бицунеб буго
КIиго чода цого заманалъ цого чи рекIуневиш
Кинав ХIамзатовасухъ ниж гIенеккилел
Гьеб суалалъе жаваб жинцаго Расулица кьезе те
Дида ракIалде ккола цо чи кIиго чода рекIунарин
Амма кIиго чу цо гьакида базе бегьулин
Гьеб кIиябго чуялъ цебе бачунеб буго Дагъистан
ГIагараб буго дие дир магIарул мацI хахулеб керенгун цадахъ кьураб
ГIагараб буго дие гIурус мацIги гьал мугIрул сухъмахъаздасан дунги Дагъистанги гIатIидаб кIудияб дунялалде бачараб
ГIагаралда гIагарабин гурони кинха абилеб
Гн ХIамзатов гьелдаго хурхун цоги суал кьезе бокьун буго дуе
Дурго тIоцебесеб Г Iагараб мацI абураб кечIалда дуца хъвалеб буго метер магIарул мацI хвезе батани хваги дун жакъаго жаниб ракI кьвагьун
Нужер гьаниб абула кIудиял рачIаралго гьитIинал тIаде рахъунин
РакIалде ккола киназулго бакI Дагъистаналда гIурус мацIалъ кквелин гьелде унеб гьечIищ иш
Цо ботIрода кIиго тIагъур цого заманалъ лъолебищ
МацIал ботIрода лъолел тIаргъал гуро цояб тIад лъурабго цояб тIаса бахъулеб
МацIалъ мацI хъамуларо кечIалъ кечI чIваларо
Пушкиница жвер босунан Дагъистан МахIмудица толаро
Лермонтовас Батирай нахъе хъамуларо
К Iиго бетIерги ургъани ункъо кверги хIалтIани иш мекъи унаро
ЛъикIав гьудулас квер босунин гьесул хъатикь дир хъат тIагIунаро тIадеги хинлъула щулалъула
МацIал цо кIалдиб кIиго хъалиян гуро
Гьезухъ дун гIумруялъул чирахъазухъ гIадин валагьула
К Iиго чирахъ буго дир гIумруялъул
Цояб дун сапаралъ унеб мехалъ нух къосунгутIизе эбелалъ гортIа лъураб
Гьеб чирахъ свани свана дир гIумру
КIиабилеб кIудияб сапаралда гIатIидаб дунялалда дие канлъи бихьизе дихъе кквезе улкаялъ кьураб
Гьеб гьечIони гьечIо дие чIаголъи
Гъажалдасан цо квералъ борхиялдаса карандасан кIиябго квералъ борхизе бигьаяб букIуна гьецIо
БукIаниги эбелалъ чирахъ бакараб минаги тун магIарулал гIатIидал ракьазде шагьаразде рахъунел гьечIиш
Рахъунез жидерго мацIги цIарги цадахъ босулеб буго
Жидерго тIагъур тIамур кIочонеб гьечIо гортIа бакараб чирахъул канлъи кидаго гьелгун букIуна
ЦIиял бакIазда цIалулел хIалтIулел бакIазда цо миллатазул васаз цоги миллаталъул ясал рачунел руго
Щиб мацI бицинеб цо хъизаналъ цинги гьезул лъималаз
Цо гьадинаб хабар буго магIарухъ гIолиласул гIищкъу ккарай ясалъ васасда абун буго нусго иш бугин нусабго тIубани ячIинин дуе
Борхатаб кьурде квер бачIого харизеги кьурдасан кIанцIун бох беканиги галадичIого вукIинеги биччан унеб чу ккун накалда чIезабизеги гъежда хулжалгин рорхун хъатикь хунжрулгун гIор бахинеги каранда лъураб гIеч цо гIуж хъвазе течIого хонжроца бакьулъа хъвалхьизеги
Кинабго гьабун буго гIолилас
Ахир ясалъ абун буго дурго эбелэменги тейин эзул мацIги тейин
Вас чода цIалги кьабгIун кьурун нахъ вуссун вуго
ТIокIав ясалъухъе вуссун гьечIо
Ясалъ Дагъистан тирун буго
Росасеги инчIого херлъун йиго
Гьеб буго маргьа хIакъикъат кин бугеб
ХIакъикъаталда росги лъадиги данделъулеб мехалъ гьез тIубазе кколел тIадал гIемерал ишал руго
Амма цонигияз тIалаб гьабуларо цоцазул мацIалги кучIдулги кIочон тезе тIадеги гьел лъазаризе жигар бахъула
Умумузул мацI лъаларел лъималазухъ кIвар гьечIого яги гурхIун балагьула гIумру лъарал
ГIураб мехалъ лъималазул бадиб чIвай рагIун рекIекълъарал умумулги къваридал чагIи
Гьале ниж нужеда цере
Гьале нижер тIахьал кучIдул харбал къисаби гьале газетал журналал
Киналго мацIаз хъвалелги хъвалебги бахъулебги цIалулебги
Щибаб санайил 383 цIикIкIунеб буго
Улкаялда ккарал хисабасияз нижги нижер мацIги цIарги миллатги кенчIезаруна
КIалъалеб буго цIваялда цIва нижеда цогиялда рихьулел руго цогиязда нижги рихьулел руго
Гьедин гурелани нижги нужеда рагIилароан нужги жакъа нижеде рачIинароан
Гьединаб буго хIакъикъат
ХIамзатица абухъе лъугьараб жо гьаб буго гьереси шайтIан буго
Суал суал жаваб жаваб
Заман букIарабани ракIалде ккола гьабсагIатги гьеб прессконференция лъугIилароанин
РакIалде ккола кинабго дунялалда киналго саназ бицун лъугIулеб гьечIин гьалъул хабар
Миллатазул мацIазул хабар лъугIизегIан гIемераб гIатI хинин ГIалил гьабицайин абулаан инсуца
Нилъер бакIиде рахъин гIадаб жо бугин гьаб пресс конференция ян абуна АбутIалибица доб къоялъ
РагIараб суал бихьараб жаваб бихьараб суал батани бичIчIараб лъараб щвараб ккараб жаваб речIчIулеб чIор суал речIчIараб чIор жаваб бачIунеб суал бачIараб жаваб
Сонисеб къо суал жакъасеб жаваб
Цебе жибго Дагъистан букIана бакIида кIусараб кIодо гIадаб гьетIараб суал ишараялда релъун
Гьанже Дагъистан борхатаб хвалчен гIадаб ахIул ишараялда релъуна
Нусго соналъул суалалъе буго жаваб жакъа инкъилабалъ кьолеб
Инкъилаб бахъулеб мехалъ рукIана ахIделел киналго тIохазде рахун тIагIинехъин ругин нилъер миллатал мацIал цIарал гьаркьал къерал гьез анцIго сон баларилан Меседу йикIинин Маруся Муса вукIинин Вася магIарулал кантIизе тезе гьечIин кисса щиб миллаталъул чагIи жалгояли бичIчIизе
Бахъизе бугин нилъер гьаракь нилъер лъималазухъа киназдаго тIад цо юргъан балин цинги гьеб кIудияз гьитIиназда тIаса жидедеги цIалин цIорозе ругин гIисинал миллатал
384 Дагъистаналъ гьезухъ гIин тIамичIо
ТIурун унев ХIайдар Бамматовас гамиде вахаравго абуна жинца абураб ургьибе босичIин балагьилин хал гьабилин хадуб щиб букIунеян
Хадуб ккараб кинабго берда цебе буго
Гьелъул къалмицаги хъван буго кочIолъги ахIулеб буго
Берал ругищ балагье гIундул ругищ гIенекке
Дол соназ цIоролин хIинкъун Дагъистан тун Турциялде арав магIарулав кIикъоялда анцIго сон гьоркьобги бан гьаниве вачIаравго дица вачана МахIачхъалаялда тиризе
Басрияб ПортПетровск гьанже магIаруласул МахIачил шагьар
Батирайил Уллубийил Эмировасул МухIамад ХIажиевасул Капиевасул
киналго Дагъистаналъул васазул къватIал
Гьев гIемераб мехалъ балагьун чIана ралъдал рагIалда бугеб Сулейман Стальскиясул памятникалъухъ Ленинил къотIноб бугеб гьитIинаб мехалъ жиндаго дагьав лъалев вукIарав дир инсул памятникалъухъ
Гьав тIаде къабул гьавуна академиялъул гIалимзабаз Дагъистаналъул тарихалъул мацIазул адабияталъул институталъул хIалтIухъабаз
Гьав хьвадана Дагъистаналъул тарихалъулги искусствоялъулги музеязул залазде
Валагьана 11 факультет бугеб Дагъистаналъул университеталъухъ
Къаси ниж рилълъана Маг Iарул театралде
МагIаруласул цIар лъураб МагIарул театралда магIарулал ралагьун рукIана магIарулалъул рахъалъ магIарулас хъвараб пьесаялъухъ
Гьеб букIана ГIанхил Марин абураб ХIажи Заловасул пьеса
Маринил кечI некIсияб магIарул бакъан сценаялда жергъенги кIутIун ПатIимат Хизроевалъ ахIараб мехалъ гьасул бадибе тIелхалъе тIинкIун рачIана цодагьал цIадал къатIраби
Къаси нахъ руссунаго гьав байданалда Ленинил памятникалъухъ балагьун гIенеккун чIана
Рокъове щваравго гIодовчIаравго гьас абуна Дун макьилъ гIадин вуго
385 Дица абуна Гьеб макьу Истамбулалда Милли комитеталдаги бице
Гьас абуна Дагьаб бицина кинабго бицине кIвеларо
ян гьикъана дица
Дида бицунеб букIарабани дунгоги божилароан ян тIаде жубана гьас
Бицуна ВукIун вуго магIарухъ Дагъистаналда Мусалав абун азарго соналъ велъанхъулев чи
Гьев велъанхъулев мехалъ гьесул гIагIаялъ гIурул гьаракь къинабулеб букIун буго
Гьесул гьагьаялъ гьури речIчIараб гIадин гъветI рохь хьвагIезе чIвачIвазе гьабулеб букIун буго
Гьев велъулев мехалъ гIодор ккунгутIизе гIадамаз кьурабазда кверал чIвалел рукIун руго
Ва гьагьа гIагIагIа гьаб релъи лъагIелалъ къотIани къварилъулеб букIун буго Дагъистан
Мусалав велъанхъулев мехалъ кколеб букIун буго кинабго тIалъи белъанхъулеб бугин
Зурмихъан кочIохъан тунги киналго бертабалъе ахIулев вукIун вуго гьев
Жеги рокъоб къварилъи бугесецин гьев ракIалде щвани щолеб букIун буго кеп
Гьеб релъи ратIун рекъав Тимур ахIдон вуго боязде вачейила гьев ккун жиндихъеян
Киса кквезе кIолеб магIарул релъи
Велъанхъана Мусалав Дагъистаналде гьесул боял рачIунеб мехалъги унеб мехалъги
ГIарабалги персалги рачIараб мехалъги велъанхъана гьезда тIад Мусалав гIарабги пасихI парсги малихI амма гьезда нижеца нижерабги бицинин
Мун чIвала нижеца
ян ахIдана гьасде
Киналго боял чIваниги чIваларо нужеца дун магIарул рагIи релъи
Надыршагьас Г Iандалазухъе къвачIа цIун богIол мугьал ритIун руго гьадигIан аскар бугин жидер
ГIандалаз гьасухъе 386 цо хIелеко битIун буго цохIо гьалъ квинин киналго нужер мугьал абун
Балагьарав шагьасул гIундул гъугълъизарун руго гьеб мехалъ Мусаласул релъиялъ
ВухIе гъанкъе гьеван ахIдон вуго шагь
БухIунги гъанкъунги бажарулиш Дагьистаналъул рагIи Дагъистаналъул релъи
Велъанхъана Мусалав Дагъистан Шамилица цIунулеб мехалъ
Къоло щуго соналъ гьасда хадур лъугьана пачаясул аскарал
Мусалав кквезе щвечIо
Кквезе чIоларо Дагъистаналъул рагIиги релъиги
Велъанхъана Мусалав Дагъистаналда инкъилаб гьабулеб мехалъ гьелъул киналго тушбабазда тIад
Чан квер бегьун букIараб жанисанги къватIисанги цебасанги нахъасанги гьасул мукъулукъ кквезе кIалдиб чIвазе
Жибго Дагъистан гIадаб буго Дагъистаналъул рагIиги релъиги
Щай белъанхъараб Дагъистан щай къварилъараб гьаб
Гьалъул мацIги рагIиги гIемерал гIасруаз тушбабазда бичIчIичIо
Гьанже Турциялъул милли комитеталда яги БакътIерхьул Германиялда эркенаб Европаялъул радиоялда яги цогиял Дагьистаналдаса рикIкIад Дагъистаналъул миллатазул ургъел гьабизе ахIичIониги хIалтIулел ругезда рагIулеб гьечIодай Дагъистаналъул къисматги гIумруги мацIги цIарги Мусаласул гьагьаялдалъун гьезда тIад белъанхъулеб букIин
Холаро Дагъистаналъул релъи мацI цIар
Гьелъулъ буго пасихIлъиги малихIлъиги
АбутIалибица абуна Дица тIоцебе муцIиги къотIун лалаби гьарун гьел пуна
Гьезул гьаракь дир росдада рагIана
Хадуб дица рицтIги къотIун щвант Iих гьабуна гьелъул гьаракь районалда раг Iана Хадуб дица гъвет Iги къотIун зурма гьабуна гьелъул гьаракь кинабго Дагъистаналда рагIана
Хадуб къаламги босун сарин хъвана
Гьеб Дагъистан тун къватIибги къабул гьабуна
Гьедин бугин ккола дида 387 Дагъистаналъул мацIазулги цIаразулги цагIулги къисмат рагIаби суратал гьаркьал бакънал кечI тарих театр гIелму кинабго гIумру
Жибго Дагъистан батIибатIиял мац Iазул батIибатIиял раг Iаби цо магIна цо кечI цо ВатIан гьеб бугеб к Iудияб талихI Баркала дуе мац Iал рикьулев чи ниж гьоркьор течIелъул
Баркала нужееги гьаб мацIалъ бакънал ургъарал кучIдул ахIарал
ГЬАБ УЛКАЯЛЪУЛ БАКЪНАЛ КИЦАБИ БИЦЕНАЛ Бакъан абулеб раг Iул магIарул мацIалда кIиго магIна буго кочIол накуги дунялалъулги чиясул чорхол хIалги
Абула Баче цо бакъан гьикъула
Щиб бакъан бугеб чорхол
Пандрида хъвайхъвагIай Хонжроца чIагоял чIван гIодор лъола
Пандуралъ чIваралги чIаго гьарула
Инсуца абулаан МацI калам цIалкIе кечI хутIила Ишал цIалкIе кечI хутIила
Асарал ццин рокьи цIалкIе кечI хутIила
Тарих гIумру гIадамал цIалкIе кечI хутIила
ХIикматаб кочIол хазина
Хасго дие асар гьабуна цо магIарул сариналъ
РагIаби гьелъулъ дагьал рукIана амма кинабго гьелъул берцинлъи букIана пашманго такрар гьабулеб Ай
Живго Пушкиница гьазда гъоркь гъолбасинаан Белинский
Ай дай далалай далай далай далалай
Дагъистаналъул халкъазул бакънал кучIдул
Кида кисан кин нуж рижарал гьадинал хIикматал гьадинал хIайранал
388 Пандрида хъван буго Пандуралъул гуро гьал гьаркьал ругел Рокьиялъул руго гIумрудал руго
Хонжрода хъван буго ГIенекке кIиго кечI буго гьаб хонжрол Цо хвалил цогияб эркенлъиялъул
Киниялда хъван буго Эбелалъ кечI ахIичIев Кидаго лъимер гIечIо
Нухда ганчIида хъван буго КечIги нух буго гьудул Ахир гьечIо гьезие
СагIтида хъван буго КIитIкIатI гIенекке ГIумруялъ гьаб кечIалъухъ Кидаго цого бакъан Даим хисулеб асар
Хабал зонода хъван буго Гьасул рахъалъ кечI буго Кибалиго ахIулеб Гьас ахIараб кечI буго Цогияца ахIулеб
Кинида хонжрода хабада кирго хъварал кирго ахIулел церегосел гьанжесел батIибатIиял гьаркьазул кьеразул сверабазул сариналги назмабиги къокъал халатал анкьго гьижа бугел микьго бугел анцIго анцIила цо анцIила кIиго бугел цоцаде гIагарал гьаркьал цо кунада маржанал гIадин ххурал рагIаби магIалги магIил гаралги мухъал сухъмахъал гIадал чIорал гIадал мухъазул рикьаби дирги йокьулелъулги минабазда гьоркьоб къватI гIадал хурзабазул ссан гIадал сардазулги къоязулги гIурхъаби гIадал кагьтида хъвачIел хъван пандургун ахIарал
АхIулареб кечI боржунареб хIинчI хIалтIулареб ракIан абула
389 Вехьас кечI ахIичIони кваналаро чахъаби ян абула магIарулаз
Амма кьагIи кваналел руго кучIдул ахIулел руго
Цояс цоясда гьарун буго бегьани нужер мацIалъ цо кечI ахIеян
Гьас я кечI лъачIого лъаларо я гьеб букIинецин букIинчIого лъаларо жидер мацIалъ кечI гьечIин абун буго
Гьедин батани ян абун буго гьасда дандияс нужер мацIги гьечIо бугеб батани тIагIинеги буго
Нужгоги ругищали балагьизе ккун буго
Ай дай далалай кучIдул мацIазул маржанал жанир лъурал гъансазул кIулал
Дица бицана Дагъистаналда мацIал рижараб куц
Гьанже бицинин гьел мацIазул кечI кисан бижарабали
Бицун щай дицаго цебего гьелъул къиса къалмикье бачун букIана
ХIАМЗАТИЛ РАСУЛ МАГIАРУЛ КЕЧI КИН БИЖАРАБ
ВукIун вуго цо мискин Цо цIеялъул бетIергьан
Цо гъветIалъул ахихъан Цо ханжар ярагъ бугев
ТалихI къосарав гьесул ЦохIо талихI букIана Цо ракIалъе йокьарай Яс щвезе бугеб мурад
Хьулхьудулев тана вас Ясалъ кIиго лъагIелалъ Лъабабилелъ кьибилалъ Кьуна гьей цойгиясе 390 Цогидав бечедасе Чахъаби гIемерасе ГIарцул чванта цIурасе ЦIа гъасда сунаресе
Хасел ана их щвана Их ана хасел щвана ТIегьачIо васасул гъветI БижичIо гъветIалда пихъ
Мегеж далана дагIнил Даим тана талихIалъ ГIишкъу ккаралъ гуро къвал Къварилъиялъ жемана
Нух къосарав мискинас КъватIиб бахъана ханжар КъотIана цо бугеб гъветI Хъуна лълъарги ккун дегIен
ГьетIгьетIараб гъветIалъул КъотIун пандур гьабуна Гьелда дагIнил бакьалъул Бахъун кIиго чIва бана
ЧIвабзазда килиш кIутIун Агьан хIухьел угьана Аман дир къисматилан Къваридаб кечI ахIана
Гьедин бижун рагIула МагIарухъ тIоцебе кечI Каранзул рекIел тIанхалъ Бищун цебесеб дахIа
391 Гьелъин магIарулаца МагIида аскIоб балеб Умумазул ханжарги Умумазул пандурги
Ханжарги пандурги гьунар тарих рокьи
Гьезие бищун хIурматаб бакI кьола магIарулаз
Гербалда тIораз сверун ккураб квартIаги нилъги гIадин рукIуна магIарулазул къадада тIансаялда бараб кIиго къиматаб хазина
Гьел хIурматалда кодоре росулеб куц
Дида рагIана ханжар бахъулеб мехалъ воре чIваби тIезе гурин абулеб тIармил чIвабзазда килщал хъвалаго квер къотIизе гурин балагьеян абулеб
Дида бихьана хонжрода бахъараб пандрил сурат пандуралда бахъараб хонжрол суратги
Ясалда борчунеб гIарцул рачлида гьелъул керен къалел къадирабазда гьеб кIиялъулго сурат
ГIадат букIана рикIкIада сапаралъ рагъде унеб мехалъ ханжарги пандурги цадахъ босулеб
Пандур щай рагъде
Гьалда килищ кIутIигун ватIанги росуги йокьулей ясги аскIоре рачIуна
Хвалчаца къотIкъотIун къокълъизарилин нухалин рукIуна бахIарзал
Амма пандуралъ гIадин гьел къокълъизаруларо
Ай далай далалай Гьале аскIоб ро су гьале Карпаталда Марям гьале магIаруллъи магIарул кучIдул
Бицуна МахIмудица гьудулзабазда гьаранила жив хварав мехалъ хабада хирияб рузман къоялъ как гIадин кечI ахIеян
Гьес гьаранила Гьаб дир хабаде ракь тIеренго бан те ТIамур хъвалеб гьаракь дида рагIизе
Къаданиб гьитIинаб каратI бахъун те
КечI ахIулеб хIасрат дида бихьизе
Дир пандур цадахъ те макьил сагIатаз Рокьулел ясазул тIохазда хъвазе
ТIалайдахъан лъугьун гьездаса юргъан
392 Панаял сариназ тIаса босизе
Бицуна МахIмудица абунила Берцинал рагIабаз мегIер тIуцлъула ТIокIаб кин ахIилеб дуе кечI Муи
ТIамур хъвалеб мехалъ борохь кьурдула Мун кьуркьурдизе кин бачинеб бакъан
МагIарул кечI кисан гьаб бачIараб
МагIардасан гIор гIадин гIедегIараб ругьелгун рачIунел чапарал гIадин бачIана гьеб
БачIана гьалбал гIадин гьудулзаби гIадин
Сундул хIакъалъулъ гьал щиб гьазул хабар
Кье пандур кье чагур чагъана щвантIих кеманча лалу зурма жергъен аргъан къали пианино гьадинго харил тIамах
Гьадинго тIагъур тIарс саргъас
ГIенекке гьазул гьаркьахъ бакънахъ
ГIенекке цоцазда хвалчаби кьабулел руго ясалъул горда чIинхал речIчIулел руго
КучIдул рокьулги кьалулги пашманлъиялъулги вакилзаби яхIалъулги бахIарчилъиялъулги паспортал пикрабазулги ишазулги нугIзал унеб берцинлъи даим гьабулел бахIарал хер гьарулеб херал бахIар гьарулеб лъелав рекIинавулел рекIарал лъел гьарулел мехтарал ригьинарулел ригьарал мехтизарулел
Сундул хIакъалъулъ гьал гьечIел гIодор чIезе те дурго гъасда цин цо лълъарги бан цинги ахIеян абе
Гьаз ахIила дуе хIелеко бахъинегIан
Гьеб бахъун хадуб нахъейги цIидасан дуца цIар чIвай рокьулищ дуе
Гьале ма Вай багIараб рокьи ЧIегIераб рокьи ЧIоло хъахIаб рокьи ХъахIилаб рокьи
Берцинабги буго 393 ХъахIабги буго ХъахIаб мусруялъуб Лъурабги буго
Лъимер кинигинан Гьимулеб буго Гьинал ракIги кIгIасруIун Угьдилеб буго
КигIан гIемер гIазу ТIаде баниги Жеги тIегь бечIачIеб МагIарул рокьи
Цоги кинаб ахIилеб
АхIе гьитIинго ккараб тIоцебесеб рокьул
Бищунго берцинаб щиб
МагIарда гIидрадалъ тIегь
Гьелдасаги берцинаб ГьитIинго ккараб рокьи
Бищунго гвангъараб щиб
Рогьалида багIар бакъ
Гьелдасаги гвангъараб ГьитIинго ккараб рокьи Воре босун сверизабун
Рокьуца тIатIала ккун хваразул
КигIан ругел гьел Дагъистаналъул Ромеоялги Джульеттабиги ТIагьир Зугьрабиги хиялалда рекъон къадар хъвачIел ццидаца гурел рагъалъ гурел рокьиялъ чIварал
Гьелъул цIаялъ рухIарал нух гьечIеб кьурулъан рортарал кьо гьечIеб гIоралъ росун арал
Бицинищ Азайниса ясалъулги Гъумекиса васасулги Дагъистан 394 пашманлъараб къиса
Гьеб халатаб къисадул къокъаб ахир бицун телин
Жиндирго йокьулей йигеб Азайний росулъ гьоболасухъ рештIана Гъумекиса вас
Азайние щун щуго сордокъо щуялъго йихьичIо берчIвазе меседу
Анлъабилеб къоялъ къватIиве ине кьолозе чу къачIалаго ГIодой балагьана ракь бакъван буго
Зодой балагьана зоб роцIцIун буго
Амма гъежда балеб цIахIил буртина ЦIалтун биччун буго бецIцIулеб буго
Гьабго щибдайилан тIаде ворхигун ТIохил рагIалда чIчIун йиго меседу
Дун Азайнуе щун щуго сордокъо Щуялъго йихьичIей кий йикIарай мун
Мун щунилан рагIун щуябго къоялъ Щуго кIулал рахан яхчана ваццаз
Унев вугин рагIун щущан унеб черх Щуябго гьеб рагьун щвана дун духъе
Гьанио даран буго дун кьолей йиго Кьолбол чиян абун
Гьаниб базар буго йичулей йиго Йиччаге дуца дун лъалхъе дагьалъгиI Амма Гъумекиса вас кинго чIоларо
Дица чу кьолона кьили бахъизе ГIолохъабаздаса нечон вуго дун
Дица квер босана дир гьоболасул Гьесда щибан ккелеб
Намус вуго дун
Дица гьаб ракI тела дуе меседу
Дур ракI нисуян ккун квина инсуца
Дица берал тела дуе меседу
Берал цIцIибилан ккун цIцIвила дир ваццаз
ИнчIого чIезе дур хиял гьечIелъул 395 Хадуб цIцIан хьадарго баче чу росулъ
ТIад вуссинчIого мун бегьуларелъул Бегьани балагье гьаний толей дихъ
Расалъуде щвегун свериги гьабе Сордо бачIаралъуб лъалхъенги гьабе Борхатаб магIарде гIазу балелъул ГIодулей тарай дир хIисабги гьабе
Гьедин ана Гъумекиса вас
Лъабц Iул чода цIалги кьабгIун лъабцIул нахъги балагьун
Лъабго анкь гьоркьоб ана
МагIарде гIазу бана
Азайниса ясалъ хIалалъ гIарцухъ росасе кьолей йикIун кьурул гIажал босана
Росасе инчIогоян квачараб гIаздалъ гIицIаб ратIлилъ инсуца къватIий гъурай гьалъ ахIана Нусго яс гьайиги гьав дир инсуе Меседалъухъ ричун гьав бечелъизе
Лъудби данделъаги гьал дир ваццазда Жиделъ рокьи гьечIел кьибил кIудиял
Диде балеб гIазу гIарац лъугьаги ГIорцIуларищали хъантIараб тухум
Дун кIанцIулеб кьурул тIатIи лъугьаги ТIубазе дур мурад согIаб гIагарлъи
Балеб буго гIазу гIишкъу rкарав вас Мун квачазе гурин воре балагье
Ракьалда чIван буго цIакъ гIассияб цIер ГIодов ккезе гурин кверал ч Iван хьваде
Азайни росулъан хабар бачIуниш яги холей йокьулелъул гьаракь рагIуниш Гъумекиса гIолихъан гIетIул цIураб чуги бацIулаго гьениве вачIана
Лъана къваридаб хIакъикъат рекIараб чу квелъги рехун биччан тана бахъбахъун ханжаррачел хулжиниб лъуна туманкI гIодоб кьабун бекана
396 Дуе салам лъеяв ясалъул эмен Цо гьомер бихьизе пурман кьуни щиб
ТалихI кьун роххаял ясалъул ваццал Цо керен бихьизе кверщел кьуни щиб
Катан нахъе гьабун гьумер бихьидал Гьурмал кьер босана гъумекисесул
Гверде нахъе гьабун керен бихьидал Керен кьватIун хвана гIищкъу ккарав вас
Цоцазул бералъе бералги ана Цоцазул ракIалъе ракIалги цуна ГIицIго лугбал руго кIиго батIиял ГIицIго кIутIби руго цоцазда хъвач Iел
Гьеб мехалъ ахIула кIудияб мажлис Гьаб Дагъистаналъул т Iолго халкъазул
БакIарула диван киналго цолъун Кавказалъул гIищкъул аварагазул
КIиго лага буго цо рокьи буго Цадахъищ рукъилел батIатойищ гьал
КIиго гIумру буго цохIо хвел буго Хоб цойищ бухъилеб яги кIигойищ
Гьаб Дагъистаналъул мажлис кIалъана КIиялго жемейин цо буртинадулъ
ГIищкъул аварагаз диван къотIана Къоно цохIо базе гьазул хабада
Хабал тIарадасан цо тIегь баккана ТIаде гIазу бала гьеб бечIаларо
Хабал аххадасан цо ицц бурана ГIумруялъ гьекъола къеч буссунаро
КIиго гьайбатаб гъветI гьадин берцинал Бицабалъцин гьечIо ругилан абун
ЦIорораб гьороца гьел ратIалъула Хинаб гьури бачIун гьел данделъула
397 КигIан цIорорал гьурал лурал Дагъистаналде гьелъул къисматалде хIасраталде
РакI унтун ахIула гьайбатаб рокьул гъутIбузе гьел цIорорал гьураз гьабураб зараралъул балагьалъул
Берцинлъи балагьалъе батарал рокьи гьерсилаб мацIалъе хвалие батарал магIарул Оттелоязулги Дездемонаязулги саринал кигIан ругел
АхIилиш мугIрул ГIалил кечI
АхIизе халат буго бицун телин
МагIарда ГIалихъе эбелалъул ругьел бачIун буго вачIаян цо гIодове щвезе
ГIалица ургьел ккун ругьел босун вачIарав гьудуласда гьикъун буго щайдай эбелалъе дун хIажалъарав абун
Бицунги буго гьудулас
Дур берцинай лъадул къиматал гордал Дагьал къасикъасй къирулел ругин
Гьениб унеб нухда цо г Iолиласул ГIазда радал лъалк Iал ратулел ругин
Гьороца гьеб гордо рагьулеб гьеч Iо Рагьун толеб буго гьудулалъ Дуца кверда бараб гьелъ балеб гьеч Iо Килищалда ххураб гьелъ бахъун буго
ГIали вуссуна росулъе
Асалам гIалайкум ячарай лъади
ВагIалайкум салам ГIали багьадур
Мун свакан ватила буртина бахъе Къо бихьун батила бихье тIагъур кье
Дир буртина дуца бицея лълъади Лъил гъуждузда бараб
бана гьас ханжар
Дир бетIералдаса тIасаги бахъун ТIагъур лъида лъураб
Дун гьечIеб мехалда чIагIаялъул рагI Лъица гьекъарабан бана жегиги
398 Дуе гIумру кьеяв Г Iалибагьадур Бидул хIориниса дун къватIий яче
ГIумру кьун воххаяв рек Iел хазина Гьаниса йосун дун доб босада лъе
Бидул хIориниса дица йосила Дир меседил маргъал кибе реххараб
Гьенисаги йосун бусада лъела Дир гIарцул курхьаби кир дуца тарал
Мун мугIрузда вукIун маргъал къалебищ
Босе гъамас рагье гъоба буго гьеб
Мун гьечIого лъие курхьаби ралел Бихьизе бокьани ричIе гъол кIулал
Гьенисан вилълъуна эбелалъухъе
Эбел щайзе ругьел битIараб дихъе
ЦIакъ лъадиги чIалгIун лъималги урхъун Цо лъикIаб хъвезе жо дуца бач Iинин
Цо кьегIер хъунги танин цо дегIен хъвезеги инин уна ГIали
СукIун унел руго магьидал рукьби Сасун унел руго Сандусил берал
Балеб буго гIазу гьечIо кибго лъалкI Лъел билараб ханжар буго балагьун
ТIагъи гIодой гьабун гьелде щапана Гьадинан лъугIана гIумрудул къиса
Гьоркьоб мичIчI бижараб кIиго гъветI буго КIиялго рукъараб хабада аскIоб
Гьеб буго Камалил Башириде
Киналго Дагъистаналъул ясазул хIасрат магIарулазул ДонЖуан
Гьасул 399 букIана шишаялъуб гьекъел гIадин гъорлъан лъим бихьулеб щекъер
Гьеб щекъер жиндирго инсул гIоштIоца къотIана
Щиб гIилла сабаб
Берцинав гьайбатав вукIун
Холаро хIасрат холаро рокьи ахIана ахIула ва гIемераб ахIила гьелде кечI
Ясал толарого чи чIвалеб гIадат Ясаз толарого чIварав гьав Башир
Руччабазе гIоло холевги гIадат Руччаби хадур чIчIун хварав гьав Башир
ГIищкъудайги балаялъеги гьитIинго кинидахъ куцула берцинал ясазулги лъикIал васазулги гьенибго бицуна
Хадуб байбихьула рокьул даимаб къец даимаб кьал даимаб махсара
ГIадат буго магIарухъ Гьобол вачIа яги гьадинго гвай гьабе гьениб васал ясал ракIарараб бакIалда бакIиде рахъин гьабула
Бакарасул цIадухъ цIурасул лъадахъ данделъун хIасраталъул кучIдул ахIула
Рукъ бакьулъ лъола бакI тIилги кIутIун бркьарав васас бокьарай яс яги ясалъ вас бакIиде ахIула
АхIарай гIодой йикIуна ва васас бакI сверулаго щибаб свери гьабураб щинахъе гьелъул гъажалда тIилги кIутIун кечI ахIула
Гьеб букIуна рокьул къец
Гьеб къец букIуна Дагъистаналъул щибаб росулъ щибаб иццухъ
Нижер рокъобги букIунаан гьеб
Дунги вахъинавуна чанги бакIиде дицаги рахъинаруна
КIочонаро тIил кьолелъул ясалъ абулаан Ма духъего тIилги гIолохъанав вас ГIамал берцин яче дуца бакIиде
Ясалъухъе тIил кьолелъул васас абулаан Ма духъего тIилги тIинчIай бахIарай ТIаргъикь берал чалух ваче бакIиде
АхIулаан васас 400 Вай берцинай берцинай Бицинариш дуда цIар
Вай чIухIарай чIухIарай Абиларищ цо рагIи
Гьалдаса хадуб киназго хъатги чIван далай бачуна
Цинги ясалъ жаваб кьола Дица дир цIар бицина Цогияв гIолиласда
Дица рагIиги кьуна Цогияв кьериласе
Ай дайдалалай киназго хъатги чIван бачуна
Гьал хисун цогиял рачIуна
Васас ахIула ХъахIил билил магIарде ХъахIаб гIазу бан буго Рас меседил хохоца Хер кисандай кванала
Ясалъ жаваб кьола ХъахIил билил магIарде ХъахIаб гIазу банани Рас меседил хохоца Хер дур каранзул квина
Васас ахIула ЦIорораб иццул кIалтIа Аздагьо бегун буго Лълъар меседил буртIища Лъим кисандай гьекъела
Ясалъ жаваб кьола ЦIорораб иццул кIалтIа Аздагьо беганани Лълъар меседил бурт Iица Лъим дур берзул гьекъела
Вай далалай далалай
Яги ахIула Дица мун ячина дий ячIинарищ
401 ЯчIани гьабила гьайбатаб мина
Жаваб кьола Дуцани ячина дунни ячIияа ГIанкIудал мокъида мокъокъ кин чIчIелеб
БакIида рахъиналъул кучIдул гьеб тIубараб рокьул гIелму
Дида ракIалде ккола киналго къоял сардал сонал гIелал бакънал гьаркьал бакIиде рахъин гьабун рокьул бицунел ругин дир киналго тIахьалги дихъе тIил кьун дида ахIарал кучIдул ругин
Дагъистаналъул хIасраталъул кучIдул гьез ясал гьарана гьел хъамуна гьезул нуцIида кIетIана гордухъе харана гьез кIудияб сапар гьабуна
Киналго кочIохъабаз гьел гьаруна гьез кочIохъабиги гьаруна
Гьез бахIарзалги гьаруна бахIарзаз гьелги гьаруна
Гьел камураб бертинги бертин гуро къоги къо гуро чиги чи гуро
Абула гьеб лъаларел бокьуларел бокьо ругин гIемерал
Абула рокьи гьечIев нартавги рикьи ккарасул рачлихъе щоларилан
МахIмудида абун буго ахIе рокьул кечIан
Гьев хIикмалъун вуго цоги батIиябги кечI букIунебиш рокьул гурони
Рокьи бугин кечI кечI бугин рокьи
БатIиял гьас къабул гьарулел рукIун гьечIо гьеб хабар бугин назму вагIза шигIру хитIаб ахIи
Рокьи гьоркьоб гьечIеб кьалул хабаралъ Кьоларин дие кеп кин бицаниги ян хъвана гьас
Къирар пачазаби рагъул ургъелалъ Эргъелел рукIуна бакIарун халкъгун Холев вугониги диргони пикру Дур гуреб каламалъ гаргадуларо ян ахIана гьас Карпаталдасан Марямиде
ЧIалгIун кьили буго кьогIлъун чу буго Чорхол рухI ун буго ахIуд мунилан
Рихун тумакI буго тун ярагъ буго
Тана берзул нуралъ лъикIго вукIа ян
402 хъвана гьас гьебго Карпаталдасан
Бицуна гьеб Карпаталъул рагъда вукIараб мехалъ Россияги тун Австриялде щун вуго МахIмуд жиндирго полкгун цадахъ
Гьениб хъван буго рагъул гьудулзабазе ахIун буго жиндирго машгьураб Марям
Гьеб ккун буго гьадин БукIун буго кутакаб рагъ
Гьеб рагъулъ гIурусаз австриязда тIад бергьенлъи босун буго
Гьезда хадув вортулев вукIарав МахIмудил аскIосанго гIадин речIчIун цо австрияс рукь лъукъун буго
МахIмудида гьев лъан вуго кинабго полкги тун гьесдаса рецIел боссе вортун вуго
Ворхатав михъилав чергес форма ретIарав ццидалав магIаруласдаса лълъутулев дандияв цо рокъове кIанцIун вуго
МахIмудги гьесда хадув хал гьабилин жаниве лъугьун вуго
Гьеб букIун буго росдал килиса
Нахул чирахъазул мукъсанаб канлъухъе МахIмудида бихьун буго кодоб лъимер ккурай Мадоннал сурат
Ва гьелда цеве Дун хвасар гьаве святая Мария абун надалда каранда квералги чIван как бан гьарделев жиндирго тушманги
Мадоннахъ балагьун МахIмуд гьалгъан ккун вуго ва гьес жинцаго бицанихъе живго лъукъарав христианасда аскIовги чIун бусургьанав гьасги гьелъие как бан буго
Х Iазратай Марияхъ валагьун МахIмудида живдир рокьи ккарай Марям ракIалдещун йиго ва туманкI гIодобе бортун буго
Гьелъул рахъалъ босен бихьуларев рохьазда вугев магIарул гIащикъас хъвалеб буго Дур чIухIи бикъарал къули куцарал Карточкаби руго кинабго рукъор
Къиматаб дур гьумер гьайбатаб лага Къосараб бакI гьечIо ячIун мун йиго
Гьедин росаби тIагIарав мугIрузде ккарав тастарасда тумакIги тушманги кIочана жиндир гьудулалъул сурат цебе тIамигун
Къабул гьабулеб букIинчIо гьес гьелъул хIакъалъулъ гуреб батIияб кечI
Гьесул кинабго гIумру букIана Муихъ ккараб рокьи
Ва магIарул гIищкъул кочIол бакIида рахъиналъул кинабго тарихалда гьесде вахарав цониги ккечIо
Машгьурав ЧIанкIаца жиндирго чIухIараб 403 пандуржеги гIолохъанав МахIмудие кьуна Муиде хъвараб кечI ахIулеб рагIарабго
ГьанжелъагIанги гьеб тIамур гьесухъа босаравчи ккечIо
Гьеб кьезе мустахIикъав гьесда данде чIвачIо
Амма жиндирго гьунарги гьес Муил гьунарин толин гьелъул бицунарев жиндир гьудулги гурин абулаан
Дунги йокьулейги рокьи балайги Бицаде хутIила хал гьабуразе
Хирияй гьудулги гьагав дунгоги Дагъистан кантIизе кицилъун ккела
Рокьул шагIир гIищкъул къирал гьасул къваридаб къисматалъул рахъалъ дица кечI хъван букIана
Гьаб кочIое аслулъун босун букIана инсуца дие бицараб хабар
Инсуца бицана Ахирал саназ магIарулазул батIибатIиял росабалъан МахIмудихъе рачIунел рукIана гьесул кочIол къуват бичIчIарал гIадамал жидерго гIищкъуялде кечI хъваян
РачIунел рукIана тIоцебе ясалъухъ рокьи ккарал михъида хIур чIвачIел мутагIилзаби рачIунел рукIана йокьарай гIадан цогиясеги ун ургъелалъ чIвалел гIолохъаби рачIунел рукIана россал кьалда хварал гьезул къимат цIунарал къоролзаби гIищкъу ккарал
РачIунел рукIана йокьулелъ гуккарал керен бухIарал чара къосарал рачIунел рукIана щварай йокьулейгун кьалде ккарал гьейгун ратIалъарал
Чан букIараб гьеб рокьи
МахIмудица живживасе гьабуна кечI
Гьел кучIдуз ясалги васалги дандчIвазаруна россаздаса ратIалъун лълъудби вокьулесде руссинаруна керен хIеккарал къоролзаби цIидасан цIияб бакIалде руссинаруна кьаллъарал рекъезаруна хиянатал ясал намуслъизаруна
МахIмудида гьикъун буго гьал киналго батIибатIиял чагIазе батIибатIиял кучIдул гьаризе кин цо чиясухъа бажарулеб ян
МахIмудица абун буго гьел киналго дида лъалин рихьулин
Гьел киназулго кинабго гIищкъул къисмат цо дилъ бугин
Гьел дицаго дирго рахъалъ хъвалел кучIдул ругин
404 Михъида хIур хъвалев ХъахIаб росулъа васасул дир цо йихьарабго кканин рокьи Бекьилъа Муихъ
Хадуб гьей цоги рес бугесе росасе кьейгун кьватIанин дир керен гIекканин гьеб цинги россги хун хутIарай гьелъги пана гьавун вукIанин дун
Гьелъ ячIинин божутIа рекIкI чанцIул гьабураб чанцIул гьей кьаллъарай чанцIул рекъарай
Киналго гIищкъу ккаразул къисмат буго дилъ
Гьелъ кумек гьабуна дие кучIдул гьаризе
ХIакъикъаталдагийин бицунаан инсуца МахIмудихъе чи хварал хадуб ракI унтарал гьудулзаби рачIун рууго кечI гьабеян
Кьалда васал ругел улбуз гьарун буго гьездеги назму хъвайин
МахIмудихъан гьеб бажарун гьечIо
Гьас абун буго росулъ кьалул кин дица бицинеб кьалда рокьул гурони бицине лъаларев годекIабахъ чабхъадейищ кечI ахIилеб
чабхъада Муиде гурони ахIичIев
Рокьул гуронанч кьалги бачIинчIин кочIолъе кьерилалъухъ гурони керенги угьдичIинабулаан гьас
АхIичIо гьабичIо гьес батIияб кеч I ГьечIо магIарухъ жиндирго гьеб
Щивасул буго жиндирго гьеб
Киналго ахIана гьелъ т Iилги кьун бакIиде
Дихъе т Iил кьураб мехалъ дицаги гьебги босун ах Iана дирабго щайгурелъул Рокьуца гьитIинго кIодо гьавуна
КIудияв гIуравго гьитIин гьавуна
Рокьуца чан нухалъ мехтизавурав Мехтараб мехалда вигьинавурав
БукIана дир рокьи гьаб ракьалда тIад ТIегь гIадаб берцинаб бакъг Iан хирияб
Нилъ къураб рагъ г Iадаб рекIей захIматаб Нилъ бергьараб рагъгIан рекIей талихIаб
Бищунго ахIмакъав командирасул ПриказгIан хIинкъараб букIана рокьи
Бищунго рагIарав рагъухъанасул 405 ГьунаргIан лебалаб букIана рокьи
Кколеб буго рокьи т Iолго гIумруялъ ТIоцебехъе жакъа кколеб киниги
Хъвалеб буго сарин г Iищкъул тIегьалде Харамагъадисеб нухалъ киниги
Амма гьеб рокьиги рокьул кечIги я тIоцебесеб гуро я тIарамагъадисеб гуро
Кьолеб буго тIил ахIулел руго бакIиде чвахулел руго иххал ахIдолел руго хIанчIи руго рокьул кочIохъаби руго кьалул кочIохъаби руго рокьиги кьалги жубарал
АхIулеб кечI кинабали кьая ккун хадуб гурони лъаларилан абула магIарулаз
Дур рокьул хIал бихьизе кьалде вахъаян балаан цебе росабалъ ахIи
КIиго чIчIва буго цо пандрида цо рокьул цо кьалул
Амма руго лъабго чIчIва бугелги ункъо бугелги
Бакъналги мацIалго гIадин гIемерал руго Дагъистаналда
Абула йокьулелда къвалги бан вегараб мехалъги магIарулас цогияб хъатикь ккун ханжар букIунин
ГIемерал къисаби лъугIула чол кьолода лъун кьоларого йикIарай ясги хъамун вачIунев магIаруласул бицунаго
НекIсиял магIарул хабал рагьараб мехалъ хунжрул хвалчаби ратула
Гьикъула щай пандур тIамур батулареб
Жаваб къола бахIарзазде кечI ахIизе чIаго ругезухъ тун ругин
Кинабго ярагъ тIагIаниги тIагIунаро кечI
Инсуца абулаан вачIарав чи живго рештIараб ригьалъул гьобол вугин
ВачIарав кочIохъан кинабго росдал гьобол вугин
Гьесда киналго данде чIвалаан ва гьев киназго нуха регIулаанин
МахIмудида губернаторасдаса лъикI дандчIвалаан
Гьелъ губернаторасе кочIохъаби рокьулел рукIинчIо
КочIохъабазе гьелги рокьулароан
406 Инсуца бицунаан цо гьитIинав цо кIудияв кIиго нухлулав вачIунев вукIун вугин
БецIлъи тIаде щвараб мехалъ цо нухлулас цо нухлуласда абун буго Гьаб аскIоб бугеб росулъ чIчIун лъикI гуриш кIудияв
Мун свакан ватила
КIудияс гьитIинасда абуна Сваканги вуго квачанги вуго унтунги вуго амма гьаб росулъ дун чIчIеларо
Гьаб росуяли щай кулицин гуро гьаниб кечI букIунаро бакъан гьечIо
Амма нухлулас киданиги абичIо Дагъистаналде гьаб улка улка гурин гьаниб кечIбакъан гьечIин
Жиндирго тIехьалъе росана гьалъул саринал БестужевМарлинскияс
Гьел саринал жибго тIехьалдаса къиматал ругин абуна гьезул рахъалъ Белинскияс
МагIарулазул панаял бакънахъ рагIи бичIчIичIониги хIикматго гIенеккана ТемирХанШураялда Лермонтов
МагIарул кучIдул хъван Фетихъе ритIана гьез хIикмат гьавурав Толстояс
Дагъистаналъул шагIирасда къоабилеб гIасруалъул Гомеран абуна Горькияс
Бакъназул дунялалъе гъунисезул сияз хIадурлъулеб буго хIайранаб махщелан абуна Усларица
Лъица кьурал гьел гьаркьал
Лъицамалълъараб гьеб хIикмат
ЦIумаз чуяз хвалчабаз хурдуз кIибикIулеб киниялъ ункъабго Гъойсуялъ карачалабазул чвахияз хирияб Каспиялъ йокьулей Марямица кинабго тарихалъ киналго мацIаз цIараз Дагъистаналъ
АбутIалибида гъикъана чан кочIохъан вугев Дагъистаналдайин
АбутIалибица абуна Лъабго ункъо миллион вугин
Кин кинабго халкъ цо миллион гуреб гьечIеб улкаялъул гьелгощинал кочIохъаби рукIунел
407 Щайгурелъул цоцо чиясулъ цо чанго кочIохъан вуго гьанив
Инсуда гьикъана бищун лъикIал кочIохъаби щал Дагъистаналдайин
Инсуца абуна лъикIаздаса лъикIал камуларо
Дида гьел гьабсагIат абизе кIоларо
Амма кIиго вуго киналго мукIурлъизе ккарал нилъер
ТIоцебе Дагъистан нилъер халкъ бищунго берцинабги лебалабги борхатабги панаябги гIакъилабги битIараб гьаракь гьелъул буго азарил саназ ахIараб
Гьелъ кинабго тIадагьабги чIимигIабги чIаран азаазарил саназул кочIол хурисан бищун хириял мугьал руго наслабахъа наслабахъе кьолел
Гьел кьолел руго хъал бахъун гIеч кьолеб гIадин гIабул бахъун цIулакьо кьолеб гIадин цIун бегьун Ворея лъиялъейин хъаба кьолеб гIадин
Гьеб ахIулеб мехалъ асаралъул кутакалъ гIенеккараз абула Огьогьо гьай лазат тату
Борхун кодобегун квенчIелда лъолеб буго Дагъистан лъоронибе жанибе бачун гъаргъар черхалда базабулеб буго
АхIдола цIун туманкI кодоб бугеб гIадин Воре речIчIизабеян
Раса бессун гъастIа хьагинибе ккезабейин керен бухIулеб бугин
Огь рагIаби огь магIна огь гьаракь огь гIумру
Квер чIахъаги кIал чIахъаги кIудияб дараналдаса воххаги
Гьел руго цIар лъаларев кочIохъанасул кучIдул
КIиабилев кочIохъан щив
КIиабилейги цIар гьечIей хIикматай кочIохъан
Гьей йиго магIарул эбел
РагIаби магIил гарал горбода ралел жавгьарул маржанал бакъан рекIел тIвапи рикIкIада къункърабазул тIелалъул тIавап
Лъабго гуреб кечI гьечIо 408 КучIдузул дунялалда ТIоцебесеб ахIула Эбелалъ вас гьавигун
КIиабилеб ахIула Эбелалъ вас хваравго
Лъаб абилеб кечI буго Киналго хутIанщинал
Эбел васалги гьарурай ясалги гьарурай гьезие кучIдулги бакъналги гьарурай кинабго тIегьалебгин бечIалелъулги бачIунебгин унелъулги гIумруялъулги хвалилги хвел жиндие гьечIей гьереси гьечIей нугI
Эбелги эбелалъ кодоб ккураб лъимерги гьале ияхI гьале битIараб гьале намус гьале берцинлъи
ЛъикIалги квешалги чагIи рукIуна лъикIалги квешалги кучIдул данд чIвала
Амма эбелги эбелалъул кучIдулги кидаго лъикIал рукIуна
Гьелъин абулеб магIарухъ цо эбелалъ ахIараб ахIейин цо иццул лъин кьеян
Гьезухъ цо рагIи абичIого гIенеккула цоцо мехалъ кучIдул кIияцаго цадахъ ахIулел ругел гIадин
Гьел руго кинидахъ ахIарал гьавурав васасе цIар лъелалде ахIарал кучIдул БацIида кIалдиса цIи гьан бахъарав ЦIиркъида бадиса магIу бахъарав
Борхьил чохьонисан чол нух бахъарав
РитIучI гъежда лъурав гъалбацI сорорав
Дурго эбелалъе чилъун вукIина Чияр эбелалъе дурцлъун вукIина
Ай дай далалай
Дун гурин гьай йигин йихьизаюлаан инсуца эбел
ГьечIо кочIохъан гурей эбел
Гьарун кьураб цIад гIадинав авлъидал ЦIалун кьураб бакъ гIадинав авлъидал
ГьоцIо кIутIун кIал гъуравги авлъидал ЦIибил кIутIун бер гъуравги авлъидал
АхIизе цIар берцинавги авлъидал 409 Бихьизе куц берцинавги авлъидал
Кереналъул ракI гIадинав авлъидал РакIалъулги кIулал гIадав авлъидал КIулазулги гъамас гIадав авлъидал Гъансинибги месед гIадав авлъидал
Ай дай далалай
Гулла гIадав лъугьаги Гурга гIадав лъугьаги Кьурабазда кьабгIулев ГьецIокъ гIадав лъугьаги
Гьаб гIужида речIч Iулеб ЧIор гIадинав лъугьаги Инсул кьагIазда цеве Кьурдухъанлъун лъугьаги
Кьолоол васазда цеве ГIасруерухъан лъугьаги Биччан унеб чодул хIур Гьаваялда бетаги
Ай далай далалай
Кинаб гIадатаб гьари
Эбелалъул кучIдул божи рокьи гьари роххел къварилъи рекIекълъи
Эбелалъ кинидахъ кечI ахIичIев чи эбел гьечIев бесдалав гIадав вугин абулаан инсуца
Умумул камуниги кучIдуз бесдаллъизе мискинлъизе течIо Дагъистаналъул лъимал гьезул васлъи яслъи
АхIана кIибикIулеб киниялдаги кинабго магIаруллъиялдаги рекъезабун бакъналги рачун васазе кучIдул ахIана ясазеги кучIдул Месед кунал гIомо гьай ГIарцул кунал чилла гьай ТIалъиялъул канлъи гьай Кавказалъул бурутI гьай 410 Нахъе хъете хIинакъарав Дир яс дуе кьеларо
Кьуркьудуге къадарав Гьаб къимат дуй щвеларо
БатIибатIияб тIогьол ТIутIун гьаюрайги гьай Берциберцинаб харил Херхун гьаюрайги гьай
МегIер цIурал гIиял кье Кьезе гьечIо гьал кьунсрул
Гъамас цIураб гIарац кье Кьоларебха гьаб гIоно
ГIоноялда лъураб тIанкI Габуралда бугеб гIуж Дир берцинай куц бика Камилай сурат бика Кьеларо гъедуялъе Кьеларо гьудгьудалъе
Гочи гьайбатаб мокъокъ Бакъан берцинаб гIанса
Ахх аи дай далалай
Яги цоги батIияб бакъаналъ ахIула КIусун тумакI кьвагьарасе кьела гьай КъабгIун хъала бахъарасе кьела гьай Хъвалхьун моцIгин вачIарасе кьела гьай Хъатикь цIвагин вачIарасе кьела гьай Пулеб гьури гьукъарасе кьела гьай Гьалагаб гIор квегъарасе кьела гьай Космосалда рештIарасе кьела гьай Дир гьайбатаб Хайдакъалъул багIар гIеч аи ай далалай
Жеги ахIулаан гьарулаан
Жеги тIегь баккилалде ТIегьалейги ятаги ТIаде их бачIиналде КIиябго гъал кьураги 411 Кьин сверун бачIиналде Гьарун чагIи рачIаги Гьез жалго рачIунелъул Чакарул тIутI бачIаги ХъахIал кьагIи рачIаги Кьолбоего хъвехъизе
Кьолон чуял рачIаги Дур инсуе рекIине ХIанчIи чIичIидилалде ЧIарал хурий ятаги ЧIороло борчIилалде Балда нахъа кIусаги Берцинал къачIалалде Къолол цо хур лъилъаги Дир гьитIинаб тIатIул хинкI ТIатIи буссун ханил хинкI
Эбелалъул кучIдул гьал рукIинчIелани рукIине рукIинчIо цогиял кучIдул
БукIинароан чIаголъи гьунар гьадинаб гIумру гьадинаб Дагъистан
Гьаз нуха регIана киналго гIасрабаз
КIудияй кочIохъан эбел
ГIумруялъул бищун къо ккарал къваридал сагIтаз РакIалдещолаан лъималазда гьал
Дуе эбелалъ кинидахъ кечIгойиш ахIичIеб
абун буго ХIажиМурадица цо рагьда хIинкъарав чиясда
ХIажиМурадидаги гьев Шамил тун ингун абун буго Эбелалъул кечI кIочонищ тараб гьелъул хахараб кереналъул хIакъищ тIаде босараб
ХIажиМурадица жинцаго абун буго эбелан абигун бищун цебе ракIалдещолин кечI кечIан абигун эбел
ГьечIо кочIохъан гурей эбел
ЧIухIун ярагъ борчарав КIанцIун чоде вахарав Чвахулеб гIор гIадин хех 412 ГIорхъалабазде щварав
Щобда харилъ аздагьо Хвалчаца кIи къотIарав
КIкIалахъ бугеб багIар гIеч ГIодой къулун босарав Дунял сверун буссунеб Бабал сурмияб микки
Бицуна гьаб кечI ХIажиМурадил эбелалъ гьесул киниги кIибикIун гьесул квералги цIцIан ахIараб бугин
Бицуна ХIажиМурад Шамилги тун тушбабазде кодове аравго гьейго эбелалъ ахIанила Кьурулъан кIкIалахъе кIанцIана чанги КIихIи бекараб бохх дур галадичIо
Гьанже мун кIанцIараб кIкIалал гIасилъи ГIумруялъ гьениса мун вуссинаро
Чабхъаде вахъарав давлаги босун Вуссунаан даим Дагъистаналде
Гьанже тушбабазул квер босе арав Кибдай дуца тела къотIкъотIараб черх
Дунги асир йиго мун вуссинегIан Вуссунеб сапариш дуца гьабураб
Дунги къорикь йиго мун ворчIизегIан ВорчIулеб къорищха дуца бищараб
Яги пачаясе яги Шамилий Щивниги чиясе мун мутIигIлъичIо
Амма гьал мугIрузе мутIигIлъичIесул БетIер къотIулеблъи дида гьеб лъала
Бицуна Дагъистаналде нахъ вуссунаго нухда ХIажиМурадил бетIер къотIун къаркъалаялдаса батIа гьабунин рагIарабго гьадайго эбелалъ яги цоги эбелалъ ахIанин гьал рагIаби БетIер къотIулебиш ХIажиМурадил Чан къаркъала бугеб гьеб къваригIараб
Черх батIалъулебиш ритIучIил тIанчIил КигIан бутIрул ругел лага гIоларел
413 Нужеца къотIараб гьеб бетIер буго БатIияв цогияв ХIажиМурадил
Нуха букъун тараб къаркъала буго КъватIив наибасул нижер гуро гьев
РачIа магIарухъе хIалбихьилин цо ХIажиМурад чIаго вугиш гьечIишан
Хал гьабе кьеркьерал кьурул сиязухъ Кьвагьи къотIун бугиш кIкIуй тIагIун бугиш
ГIумруялъул ахир гьетIун букIараб БитIизе гьабуна хвалчаца васас
Хирияб цIаралда лъун букIараб тIанкI ТIухьиялъ бацIцIана дир итаркIоялъ
Эбелалъул кечI киналго кучIдузул байбихьи тIоцебесеб гьимиги ахирияб магIуги
ГIумруялъ ракIалъе кьуралги ракIалъ мацIалъе кьуралги цинги мацIалъ нахъеги рекIее кьуралги ракIалъ гIасрабазе кьуралги
ХIикматал кучIдул хIикматал гIадамазул гIадал гьезул къисаби
Дагъистаналъул къеркьейго гIадин къо бихьарал асарал гьеб къеркьеялъул хIаракатчагIиги нугIзалги
Гьелда бан цо Шамилилги эбелалъулги эзул кучIдузулги бицинин
Гьеб лъабго хабар буго
ШАМИЛИЛ ЭБЕЛАЛЪУЛ КЕЧI КочIолъ я релъи букIуна я магIу букIуна
Нилъ магIарулазда гьеб цонигияб рекъараб гьечIо
Нилъ рагъулел руго
Нилъер бихьинчилъиялда рекъараб гьечIо щиб къварилъи кканиги зигардизе
Нилъер къварилъиялъги гьукъула гьезул занахъ роххел гьабизе
Сон дица мажгиталъул кIалтIа кечI ахIулел кьурдулел ратарал гIакълу 414 гьечIел кьерилазда кьабуна
Гьединаб гьабуни хадубги кьабизе буго
КечI къваригIани къуръанги босун цIале
Гьенир аварагас хъварал каламал КагIбаялъул кIалгIабаздаги хъван руго ян имам Шамилица кечIбакъан гьукъун буго Дагъистаналда
Гьелъие гIоло руччаби жулица бихьинал цIалаца цIоб тун рацIизе амру гьабуна гьес
Чанги шагIирасул хIур кIутIана дол хIинкъарал саназ
Амма кучIдузул бакъназул мукъулукъ ккун бажарулебиш
ЧIваразул занал руго
Амма кучIдузул занал кирго гьечIо
Цо зонода дица цIалана цIакъ гIассиял рагIаби Хванахвана холахола хвелахвела ян
Амма кучIдузул рахъалъ абула хвечIохвечIо холарохоларо хвеларохвеларо ян
ЦIаялъ рухIана гIурулъе реххана амма бакънал къотIичIо
ГIемерал бакъназда щаяли Шамилил бакъанин цIарцин лъуна
Гьеб букIана битIун АхIул гохIги тушбабаз босун гьенир гIемерал бахIарзалги рукъун Авар Гъойсуялъул карачалабалъе кверде ине рукIинчIо гIемерал лъукъарал къуват лъугIарал гьезда гьоркьор Шамилил яцги яцалъул лъималги борхатаб кьурдасан кIанцIараб имамасул бищун цевесев щуго сон тIубарав вас Жамалудин гъоркьлъалие аманаталъе кьезе ккараб моцI
Гьеб къваридаб заманалъ къо бихьун свакарав ругъун щварав имам вачIана жиндирго Генуб росулъе
Гьесда гьениве щварабго рагIун буго магIу тIун ахIулеб кечI
Гьанже гIоде гIадамал гIодой бут Iрулги къулун ГIешдерил щулалъул гохI щванин тушбабазухъе
ГIодулелго чIоге нуж хириял магIарулал Нилъер Дагъистан гьанже асирлъанин чидае
КIочIолъ киналго хваралги чIваралги рехсон чIегIер баян абулеб букIана мугIруздаги имамасул къварилъи рагIун къанин киналго иццал росабалъилан ахIулеб букIана
Тушбабаз вачун арав 415 Шамилил гьитIинав вас Жамалудин аллагьасул цIобалъ цIунаги ян гьарулеб букIана
Гьев хинаялъ белъараб магжикь килщалги лъун киназухъго валагьана щивасул гьормада хъвараб жо цIалулев чи гIадин
Юнус чан кухъ гьаб кочIолин балагье ян абуна имамас жиндирго секретарасда
Нусиялда кIиго мухъ буго имам
Нусго цIал бай кечI гьабурасда кIигояб хадуб дицагоги балин абуна имамас аскIов вукIарав жиндирго цо муридасда
Муридас цIал къватIибе бахъана
Лъица ургъараб кечI
Киналго руцIцIун чIана Лъица
ян гьикъулеб буго
Гьеб мехалъ аскIое ячIана гьесул мискинай къваридай эбел ПатIимат
Гьелда кодоб букIана жул
Дица гьабуна дир вас гьаб къваридаб кечI
Нилъер рокъоб буго жакъа Дагъистаналъул магIирукъ
ТIубазабе дурго амру
Имам цодагьав мехалъ валагьун чIана
Гьес босун жул цо къеда базабуна
Эбел мун рокъое а бигьаяб жо гIодуге
Имамасул эбел нахънахъ балагьулаго рукъое ана
Гьей арайго имамас ханжаррачел чухъа гверде тIаса бахъана
Бахъулаго гьес абуна Дица эбел юхизе бегьуларо
Гьелъул такъсир дидего босе ккола
Гьев гIодов вегана ва жиндирго муридасда абуна Дуца цIцIал щай нахъе лъураб
Дида кьабгIе дир амру тIубазе
416 Мурид кIкIвенкIкIведилев вукIана
Имамас кьунсрул рукIкIинаруна
Муридасда лъикI лъалаан гьес кьунсрул рукIкIараб мехалъ букIунеб жо
Гьес имамасда цIалал мохъал рахъизе байбихьана
Амма гьес цIакъ кьабулеб хвелги гьабун жигар бахъулеб букIана имамасда унтилареб куцалъ къабгIизе
Имам гьеб мехалъ тIаде вахъана
Муридасда абуна вегаян
Мурид вегана Шамилица босун гьедин гурин гьадйн кьабгIизе кколин лъабго нухалъ цIал пештIезе гьабуна муридасул черхалда
ТIаде вахъа мурид бичIчIанищ кьабизе кколеб куц
Гьеле гьедин цогиязда гIадин кьабе жакъа дидаги ян абун имам гIодов вегана
Муридас кьабуна Цо кIиго лъабго ункъо
Къоло микьго гьоркьоб тоге
Къоло микьго къоло ичIго
Муридасдасан гIетI бецIцIулеб букIана
Имамасул мугь гIемерал сухъмахъал цолъараб байдан гIадин яги чуял риччалеб авлахъ гIадин букIана
Кьабана муридас нусабго цIал
КIиябгоги кьабе ян абуна имамас
КIиябгоги кьабуна муридас
Имам тIаде вахъана тIад партал ретIана
Цинги абуна МагIарулал нилъ кидаго рагъулел руго нилъее заман гьечIо кучIдул гьаризеги маргьаби рицинеги
Биччан те нилъер тушбабаз ахIизе нилъер рахъалъ кучIдул
Нилъер хвалчабазул зваргъиялъ бакънал малълъизе руго гьезда
Жеги гIемераб багъизе буго мутIигIлъи лъалареб Дагъистан магIу тIоге хвалчаби рекIинаре
Гьединги абун имам мажгиталъуве ана
417 Гьелдаса нахъе жеги къоло щуго соналъ багъана Дагъистан Шамилил бетIерлъиялда гъоркь
Ахирияб рагъ букIана Гъуниб
КIкIуй бетун букIана кинабго Дагъистаналда
КIкIуйдулъ рукIана рухIарал чIунтарал росаби бакъараб халкъ
Имамас балеб букIана ахирияб как
Гьанже гIадаб балагь бачIинчIо Дагъистаналдеги нилъедеги ян абуна имамас жиндирго тIоцеесей чIужу ПатIиматида
БачIана имам бачIана ян абуна ПатIиматица
Гьалдасаги кIудияб къварилъи букIана дир дуца диде тIаде лъадилъун ШугIайнат ячараб мехалъ
КIарун велъанхъана Шамил
Релъанхъана лъукълъукъарал бида рецIцIулел муридал
РакIалде кколаан кIкIуйда босараб Дагъистаналда тIоцебе рагIанин имам велъанхъулев
Велъанхъана гьаб бищунго Дагъистаналъе захIматаб сагIаталъ гьелъул чIухIиялда мал чIолеб лахIзаталъ живго имам асирлъизехъин вугеб заманалъ
Жидерго хабазда жанир релъанхъулел рукIана магIарулал
Сверухъ букIана кьвагьи рухIулел рукIана росаби холел рукIана чагIи
Цойидасан имам чIана релъи къотIана
Гьас жиндир лъабайго чIужу Гъунисезул лъабго ганчIида гIодор чIчIезе гьаруна
Цинги гьарана ахIейин жиндие дой Жиндир мискинаи хварай эбелалъ ахIараб кечI
ПатIиматицаги Написатицаги эрменияй ШугIайнатицаги цадахъ ахIана жидерго росасул эбелалъул кечI
Гьанже гIоде гIадамал гIодой бутIрулги къулун ГIешдерил щулалъул гохI щванин тушманасухъе
Августалъул зодихъан моцI баккана
МагIарул кьижарай берцинай яс гIадин гIодобе биччан букIана гьеб
Нахъойги ахIеян абуна имамас
418 ПатIиматицаги Написатицаги ШугIайнатицаги нахъойги ахIана
МоцIрол канлъи чIварал кьураби нахъасан мугIрул магIарда накIкIилги рицIцIилги хъахIалги чIегIералги гъутIбузул гIурччинлъи чIваралги чIагоялги муридал цIа рекIараб росу кинабго Дагъистан имамасда цадахъ кочIохъ гIенеккана
РакIалде кколаан киналго хваралтIаде рахъинин
Цоги ахираб нухалъ ахIеян абуна имамас
ПатIиматицаги Нафисатицаги ШугIайнатицаги лъабабилео нухалъ ахIана ракъварал кIутIбуз къваридав Шамилие гьесул росулъ юкъарай мискинаи магIарулалъул эбелалъул кечI
ХъахIлъи лъалеб букIана
КечI лъугIана рагъ лъугIана
Хвалчен ххарил квацIиялъ бацIцIун лъалиниб лъун имам асирлъана
Гьасухъа ярагъги чуги Дагъистанги бахъана
Амма эбелалъ Дагъистаналъул хIакъалъулъ ахIараб кечI гьас цадахъ босана
Гьеб гьасие ахIана ПатIиматицаги Написатицаги ШугIайнатицаги
Хадуб кIияйго магIарулай камурайго рикIкIад гIарабиязул салул авлахъалда холев херлъарав имамасе гьеб ахIана эрмениялъул бегасул яс магIарул имамасул лъади гьайбатай ШугIайнатица
ШУГIАЙНАТИЛ КЕЧI ШугIайнатил бицунаго дир инсуца абулаан гьей йикIана имамасул бищун ахиралда ячарай бищун хирияй тIоцебесеб рокьиян
Имамас лълъудби киналго магIарулаз гIадин магьариги лъун хъалимги кьун рачана
Амма гьай ракIалда гьечIого кунчIараб цIва тушманасухъа бахъараб сайигьат
БахIарчияв наиб Ахъбердилас Моздокалде гьужумги гьабун хъамун ячIана гьай армениялъул бегасул яс бика Анна
БачIана гьаб чанил тIинчI чол кьолода тIад буртинаялъулъги жемун бертаде чанго къо хутIараб мехалъ
419 Буртина рагьараб мехалъ имамасухъ ралагьана хъахIилал берал
Гьел берал зоб къотIун гьарурал рукIана
Гьеб гьурмалъ жубан букIана биги рахьги
Ворхатав имамасухъ ялагьана берцинай арменияй
Ялагьана гьесул багIарал мачуяхъ ялагьана квегIаб рахъалдасан ханжар борчараб беричаб чорхохъ ялагьана жибжиб бутIабутIа ккун
Ялагьана гьедигIан гьабан абизе жо гьечIеб амма кинабго цолъарабго хIурматаб хIикматаб имамасул гьурмахъ чалма тIад бухьараб гьасул тIаргъихъ
Гьазул берал цо лахIзаталъ цоцада речIчIана
КIиязулго бадисан цо хIикматаб цIа кунчIана
Гьединаб цIа киданиги гIумруялъ кунчIичIо Дагъистаналъулги чачаназулги имамасул бадиб
Гьев гьеб цIаялдаса нечана жеги хIинкъана
Имамас Ахъбердилав ахIана
Гьай гIадан йикIараб бакIалде щвезе гьае
Щаян дида лъала чу кьолой
Ахъбердилав цIакъ хIикмалъана
Кидаго имамас жиндирго асирал кIудияб мухь гьечIого нахъ руссине гьарулароан
Амма гьаб нухалъ гьас жиндирго асиралда абуна Жакъа мун йикIарай бакIалде щвезе гьайизе йиго
Шамил хъачагъ гуро
Шамилил рагIаби гьалъул мацIалде руссинарураб мехалъ гьай гьесухъ хIикматал бераз ялагьана
Тилмачасда ккана гьай божичIого балагьун йигин хIикматго
Нахъеги гьалъие Шамилил рагIаби такрар гьаруна ва тIадеги абуна имам рекIекълъун вугин ккараб хIалтIиялда гьес мун щибго жо тIалаб гьабичIого тIад юссун йиччан толей йигин
Гьеб мехалъ асиралъ абуна 420 Дагъистаналъул имам дун лъицаниги хъамичIо
Дур асирлъун йикIине
Кавказ хъудизе гьабурав бахIарчиясда бер чIвазе
Бокьун босараб асирлъи дица теларо
Дун киего инаро
Имам абизе рагIиги батуларого гьеб батулеб гьечIолъи гьалда лъазеги бокьуларого вукIана
Гьас абуна Ине ккола инчIого бегьуларо
Гьединиш Шамил дуца абулеб
Дица абулеб гуро аллагьас гьедин абулеб буго
Гьедин аллагьас абизе гьечIо
Дур аллагьги дир аллагьги батIиял руго
Дун асир йиго имам
Гьанжеялдаса нахъе дур аллагь дирги аллагь вуго
Цебегоялдаса нахъе жеги гьитIинго дида рагIун букIана дур бицен дур рахъалъ ахIулеб кечI
ГIолохъанай эрмениялъ бичIчIулареб мацIалъ бецIлъулеб Ведено росдал рагъида моцIрол канлъухъе кванил заман щолеб мехалъ ахIана хIикматаб рокьиялдалъун цо кечI
Гьеб букIана Шамилил рахъалъ ахIулеб букIараб кечI
КечI лъугIун букIинчIо вачIана Ахъбердилав
Имам дун къачIан вуго
Ячине бегьилиш бика
Жийго те ян абуна имамас
Гьев жиндирго рокъове ана
ШугIайнатица кечI лъугIизегIан ахIана
Лъица гьабураб гьаб кечI
абун гьикъана цояс
ГьитIинго дир эбелалъ ахIулеб рагIун букIана ян абуна асиралъ
Сундул хIакъалъулъ гьеб кечI
Тилмачас магIарул мацIалде буссинабуна 421 Дора мугIрул руго Дагъистаналъул МугIрузда накIкI гьечIо кIкIуй кьалул буго
Кьалде вахъун вуго гIурус пачагун Б БахIарчияв Шамил боялги рачун
Хадур рукIана цо дагьал рагIаби дида гьел гьанже ракIалда гьечIо
Гьоркьоб кIиго анкь инчIо
РагIана Дагъистан хIикматаб хабар щурщурдана росаби
Шамилица цоги чIужу ячана
Бусурбабазул имамас эрмениязул бика лъадилъун гьаюн йиго
Капурай асиралъ магIарулазул чалма чурулеб букъулеб буго
Гьелъ гьасие какил бакIалда кечI ахIулеб буго
Гьеб харбилъ гьереси букIинчIо
Имамас лъабабилей чIужу ячана
Гьей гьесул тIоцебесеб рокьи
Гьелъ къабул гьабуна босана бусурбазул дин магIарул чохтIокIаз магIарул мацIги цIарги
Анна лъугьана ШугIайнат
Имамасе бищунго гьуинаб букIана гьелъ цебе лъолеб квен бищунго тамахаб букIана гьелъ тIамураб босен бищунго канлъихинлъи рекъараб букIана гьелъул рукъ бищунго гIагараб букIана гьелъул калам
Гьей лъаралдаса цебехун лъачIеб недегьлъиялъул дангъва чIвана гьасул гьурмада
Имамасухъе Моздокалдасан чанго нухалъ ругьел бачIана яс йиччани кьолеб боцIцIуде рачIинарин киналго бокьарал тIалабал тIуразарилин
Имамас гьел ругьелазул эбелинсул гьариялъул ШугIайнатида бицана
ШугIайнатица абуна Имам дир бетIергьан мун вуго бетIер къотIаниги дун киего инаро
Имамас чапаразда абуна Жинца ШугIайнат йиччалей йигин амма гьей жийго уней гьечIин
422 Гьеб мехалъ имамасухъе Веденове вачIана ШугIайнатил вац
Имамас гьев лъикI къабул гьавуна
ШугIайнатида кIалъазе живго виччан тана
КIиго сагIаталъ вацги яцги аскIов чи гьечIого гаргадана
Ваццас гьалда гIодулей эбелалъул угьдулев инсул абурав рес бугев гIолохъанчиясул гIатIидаб яшавалъул гIемераб гIемераб бицана
Амма кинабго гIадада букIана
ГIин тIамичIо ШугIайнатица
ГIодой бетIерги къулун къваридго нахъ вуссана гьелъул вац
Шамилида гьесул тIоцеесей чIужу ПатIиматица цо гаргар ккарабго абуна Мун Дагъистаналъе кечI гьукъарав дурго эбелалъул сарин бегьичIев гьаб сверухъ тIолеб би бугеб мехалъ холел чIвалел гIадамал ругел мехалъ гIенеккарав кин какалъухъ гIадин ШугIайнатил кочIохъ
ПатIимат ян абуна имамас ШугIайнатица ахIулеб буго нилъер тушбабазул ракьалда нилъер хвалчабазул рахъалъ ахIулеб кечI
Дица магIил цIурал рагIаби рагIизе тун рукIаралани
тушбабазул доба нилъер рахъалъ батIиял бакънал тIамилаан
Дица копое кечI ахIизе биччан букIарабани васал чIвярал улбузул бадиве валагьизе нич букIинаан
Риччан те тушбабазул доба нилъер рахъалъ гьадинал кучIдул ахIизе гьезухъ дун гIенеккила гIенеккизе цогиялги ахIила
Амма ШугIайнатил кочIохъ имам гIенекки гуро ПатIиматил керен бикIулеб рукIкIен
Имамасул цIияй лъадудаса хадуб цевесездехун цебесеб ургъел бикьи букIинчIо
Аллагьасул хIукмуян гьелда разилъун чIчIун йикIана ПатIимат цо гьадинаб иш ккезегIан
Имамасухъе бачIана ругьел гьес ШугIайнат нахъе йитIани гьелъухъ пачаяс аманаталъе вачарав
Петербургалда кадетазда куцулев вугев Шамилил хирияв вас Жамалудин инсухъе нахъ вуссун кьезе бегьулин
ЗахIматаб масъала Амма имамас гьелдаса инкар 423 гьабуна
Лъиданиги я божаразда я лълъудбузда гьелъул цIар бахъичIо Кисанали ПатIиматихъе гьеб хабар щун батана
ПатIиматица ШугIайнатида абуна по нухалъ ШугIайнат гьаб дудаги дидаги гьоокьоб гьаб сагIат ккараб хабар цо аллагьасда гуреб лъангутIизе рази йигищ мун
Дуда бихьулиш гьал анкьаз Шамилие макьу гьечIолъи
Гъов къварид вугевлъи
Бихьула ПатIимат бихьула
Дуда лъаларищ щаяли
Дуда кIола бокьани гьосие дару гьабизе
Бице ПатIимат бице дир хирияй
Дуда рагIаниш Жамалудинил хIакъалъулъ дирги Шамилилги вас пачаясухъ вугев
Гьев нижехъе нахъ вуссин дуда бараб буго
Дуда РакIалдещолагури дурго эбел
Дунги эбел йиго анцIго соналъ вихьичIо вас кумек гьабе
Дие гIоло гуро Шамилие гIоло
Кин гьабилеб кинабго гьабила Шамилие гIоло
Мун нахъе ячIани духъ хисун дур эбелинсул гьариялда рекъон пачаяс Жамалудин нижехъе нахъ вуссинавулев вуго
Вуссинаве вас нижее
Аллагьас дуе даимаб алжан кьезе буго
Дица дуда гьарула
ШугIайнатил бадисан магIил гарал гирун ана Кинабго гьабила ПатIимат кинабго гьабила ян гьай нахъе ана
Гьай гIодой ккана гIодана пашманаб кечI ахIана
Дуе щиб ЩугIайнат
424 Имам дун нахъе йиччай
Дун нахъе ине ккола
Дуца бицунеб щиб
Шамил йитIе дун дуца нахъе
Гьедин гьабичIого рес гьечIо
Дие бокьун буго Жамалудин дуда вихьизе
Мун киего инаро ШугIайнат
Лъадухъ хисун гурони вас щоларев ватани кидаго вас гьечIого вукIина дун
Вас ватани васас жинцаго бахъила дихъе нух эбелалъухъе нух жиндирго улкаялде нух
Дун гьеб дуца абураб нухалъ инаро васасухъе дагьаб мустахIикъаб балагьила нух
Дир чу бачеI ШугIайнатица имамасул чу кавудахъе къватIибе цIана гьесухъе магIидаса бахъун цIцIал кьуна
Кидаго гIумруялъ киналго рагъазулъ киналго кIудиял сапаразда Дагъистаналда Петербургалда Калугаялда Турциялда гIарабазул ракьалда имам хвезегIан гьевгун цадахъ йикIана гьесул бищун хирияй лъади ШугIайнат
Гьанжеги бицен букIуна магIарухъ гьей хIикматай гIаданалъул хIакъалъулъ
Гьелъ жигар бахъана имамасухъе Жамалудин нахъ вуссинеги
Гьеб батIияб хабар буго
Бицинин Жамалудинил хIакъалъулъ
ЖАМАЛУДИН Ва зобазул цIваби дида рихьулел Рихьулел ругищ нуж дир Жамалида
Рихьулел ратани бице васасда Дагъистанги дунги чIалгIун ругел куц
Дидасани тIунин ракIалъул дарман РекIеда жаниса лъица гъов тIелев
РикIкIада вуго дир беразул канлъи 425 Кида гъов кIочараб лахIзат бачIинеб
Балеб какги буго кинабго дув Дуда рагIулариш мугIрул итаркIо
ЧIумалги рикIкIуна дур хIисаб гьабун Данде чIвалариш нилъ тIоцевесев вас
Гьаб кечI хъван букIана дица Дагъистаналъул писатель МухIамад Хуршиловасул Аманат абураб имамасул васасул хIакъалъулъ пьесаялда гьесул эбелалъ ахIизе
Лъаларо букIарабиш яги букIун тIагIарабищ рикIкIаде гъоркь лъалие кьурав пачаясул азбаралда гIурав васасде гьесухъ урхъарай эбелалъ ахIараб кечI
Микьго сон барав аманат къоло ункъо сон базегIан вуссинчIо Дагъистаналде
Имамас цIакъ гIемераб жигар бахъана гьев вуссинавизе
ГIурусазул гIемерал асир гьарурал рагъухъаби нахъе кьолел рукIана гьес вас нахъе кьуни
Амма пачаясул рагъухъаби гIемер рукIана
Шамилил вас гьес кьечIо
Гьев гьесие цIакъ хIажат вукIана
Цин тушманас жигар бахъана васасе кьолеб гIакъубаялъул бицун Шамилие хIинкъи кьезе имам хIинкъичIо
Нахъеги васасул рахъалъан рагъ тейин пача гучав вугин гьарун кагътал хъвана
Цоги нухалъ ХIажиМурад муридзабазул къукъагун гIурусахъе араб мехалъ гьесул эбелги лъадиги васги хутIана Дагъистаналда
Имамас ХIажиМурадихъе цIурмал рараб цIудухъе чапар витIана гьев тIад вуссинчIони васасул бетIер къотIилин эбел яцц лъади къабихIлъиялде ккезе гьарилин
ХIажиМурадица Шамилихъа хъизан борчIизабизе нухал ралагьулел рукIана
Гьелъул рахъалъ гьасул унти князь Воронцовас живго пачаясухъецин гIунтIизабун букIана
Дун кварица вухьун вуго кварил рагIал Шамилихъ буго ян абулаан ХIажиМурадица абун хъвалеб буго Толстояс жиндирго 426 тIехьалда
Шамилица щиб гьабуниги кигIан боцIцIи гIарац кьелин абуниги жиндасаго тIурарав жиндирго наибасул хъизан гьесухъе биччачIо
Гьеб хабар бачIарабго гьес ХIажиМурад тIубанго ахIмакълъун ватилин абуна
ХIажиМурадица ургъана имамасул рекIел хекко тIолеб гIадаб тIеренаб кун
Гьесда батана Жамалудин
Гьес Воронцовасда гьарана Виччай пачаяс Шамилихъе вас нахъ вуссинавизе гьеб мехалъ гьев разилъизе бегьула дир вас Юсуп дихъе виччазе
Хъизанги Шамилихъ букIун гьевгун рагъде вахъин дир рахъалъ дицаго васги эбелги гIагарлъиги гIадан течIого чIваялда бащадаб буго
Шамилихъе ругьел ана ХIажиМурадил хъизан нахъе биччани дур вас духъе вачIине вуго
Имам кIиго пикрудал цIадирабазда цеве эхетана
Лъабго сордоялъ я гьев я гьесул хъизанал кьижичIо
Ункъабилеб къоялъ радал имамас ХIажиМурадил вас Юсуп жинхъего ахIана Мун ХIажиМурадил васищ
ХIажиМурадил вас вуго имам
Дуда лъалищ дос гьабураб жо
Щибиланха дуца абулеб
Инсуца гьабураб жоялда щиб дица абилеб
Эмен вихьизе бокьилищ дуе
Дица мун досукъе виччалев вуго эбелгун
Дун досухъе инаро
Дун доваса гуро Дагъистаналдаса вуго
Ине ккола Юсуп
Гьаб бакIалда чIвай инаро
Эмен гIадав мутIигIлъи гьечIевиш мун вугев
427 Киналъего мутIигIав вуго дуе имам амма абуге дир ВатIаналъул тушбабахъе айин
ВитIуге дун гьеб хьуцIцIилъе
Дурго эменгун вагъизейищ
Эмен Дагъистаналде вуссине вуго имам
Гьедин хъвайха дуца дурго инсухъе
Бицуна гьеб къоялъ имамас жиндирго цо ханжар ХIажи Мурадил васасухъе кьунин Инсуца гIадин кьабе гьаб
Амма кидаго лъай лъида кьабизе гьаб духъе кьурабали
БитIун ккечIо ХIажиМурадил даран
ВачIинчIо гьесухъе вас вуссинчIо имамасухъе Жамалудин
Цинги ХIажиМурадица хIукму гьабуна Дагъистаналде вуссине
БетIерги къотIун къаркъала хутIана Кавказалда гьев Нухав къосарав рекъав бахIарчиясул
Амма ахирги Шамилил вас ГъазимухIамица ЦIоралде гьужумги гьабун гьениса бикаби Чавчавадзе ва Орбелиани хъамураб мехалъ Шамилица абуна вас кьечIони кинго кьезе гьечIин гьелин абун
Екатерина Чавчавадзел кIиабилей яс Нина Грибоедовалъул яц гъотIол гьодороялъуй яхчун йикIарай гьений жаниса хъамуна муридаз
Цадахъ хъамуна бика Орбелиани гьезул рокъой тарай Франциялдаса чIужу
Машгьурал хъизаназул гIадамал
Разилъана пача гьел риччан тани Шамилихъе вас кьезе
БачIана къо асирал хисулеб
ГIурул цояб рагIалде Шамилил асирал цогияб рагIалде пачаясул асир аскараз нухаги регIун щвана
Имам васасде данде чIвазе вахъана
КигIан заман бараб эменги васги цоцада рихьичIого
Лъаладай гьал цоцада
Имамасда вихьизавуна васин гIурус шинел ретIарав гьежда кIичIал рукъарав гIолохъанчи
Гьев гIор бахун гьаб рахъалда хъахIаб 428 чодаги рекIун балагьун чIарав инсухъе вачIиналде цо киналалиго офицерзабазда гаргадилев гьезул кверал росун кIобокIулев цинги цо гIолохъанай ясалде аскIовеги вачIун гьелъул кверда къочулев вукIана
Гьагьавищха дир вас
ан гьикъана имамас
У гьагъав вуго Жамалудин ай абуна гьасда
Гъосухъе Дагъистаналъул чухъаги ярагъги кье шинелги бахъун тIад ретIине
Гьанжеялдаса гъов пачаясул шинелалъул лагъ гуро Дагъистаналъул рагъухъан вуго
Дир тушбабазул ретIел гIорулъе реххе
Гурони дица вас аскIове къабул гьавизе гьечIо
Жамалудиница инсул амруялда рекъон ретIел хисана
МагIарул чухъида чарамул ханжар дализабуна
Амма магIарул ретIел ретIаниги тIагъурги ракIги Жамалудинил батIияб букIана
Гьел хисизе киса рахъилел
Гьев гIорги бахун инсухъе вачIана
Хирияв дир вас
Жамалудинихъе чу бачIана
Чодаги рекIун эменги васги росулъе Веденоре рачIунел руго
Бице Жамалудин дуда ракIалда ругиш гьал бакIал
К Iочон таниш гьал кьураби цебе бачIинчIищ АхIул гохI Генуб Г IашилтIа
Эмен цIакъ гьитIинго ана дун гьаниса
Бице дуца цониги какго бачIищ Дагъистаналъе
Дуда какги къуръаналъул аяталги ракIалда гьечIищ
Дун вукIараб бакIалда букIинчIо дада къуръан
Цониги нухалъ аллагьасе къуличIевищ мун къулгьу цIаличIебищ дуца бисмилла бахъичIебищ алхIан абичIебищ
Жамалудин вуцIцIун чIана
Нахъияб къоялъ радал имамас васги жиндихъего ахIун абуна 429 Балагье Жамалудин багIараб бакъ магIарде баккулеб
Берцинаб буго дада
Бице мун хIадурав вугищ гьадал мугIрузул эркенлъиялъе гIоло гIумру кьезе
Пача кIудияв вуго бечедав гучав вуго
Щай гьал мугIрузул мискинлъи цIунун
Щвана замана ярагъги гIодоб лъун ругънал рухьине
Дада гьечIо Дагъистаналда цониги нухалъ бухIичIеб росу лъукъичIеб кьуру би тIинкIичIеб гамачI
Жамалудин дида бичIчIула мун хIадурав гьечIолъи гьел лъукъарал кьураби цIунизе
Мун дадал вас вукIун гьеч Iо Жамалудин
Дур кIалдиса араб гьеб рагIи рагIарабани хабал кьватIилаан кьалда хварал киналго бахIарзазул
ЧIаго вугев дица кьалда бугеб Дагъистаналъ гьеб мацI бицарав дуда щиб жо абилеб
Балагье кьураби кьунсрулги рукIкIун руго духъ ралагьун
Шамилица божаралги гIагаралги данде гьаруна ГIадамал дир васас бицараб бицинищ нужее
Пача кIудияв вугин тушман гIемерав вугин гьесул пачалихъ гIатIидаб бугин
Нилъ гIадада рагъулел ругин
Нилъер мугIрузе мутIигIлъун бетIер къулизе мех щванин
Гьедин абулевги щив
Гьедин ракIалде ккарав чицин Дагъистаналда теларилан дун дир рокъове вачIун гьеб абулев нилъер мацIги гIадатги гIумруги динги кIочарав дир вас
Щиб гьасие гьабилеб гьаб рогьо диеги Дагъистаналъеги гьабизе пачаяс витIарав
Нужеда лъала Дагъистаналдаги дидаги каранда 430 къазарурал хучдул дица чан нухалъ цIцIан нахъе рахъарал
Дицаго гьабураб дирго хирияб хеч буго пачаяс бегIеризеги бегIерун дир рекIеда къазабулеб
Щиб дица гьабилеб
Пашманго гIенеккана гIагарлъи имамасухъ
ГIицIго эбел ялагьана божи гьечIого хварав васасухъ гIадин Жамалудинихъ
Шамил Жамалудинидехун вуссана Ле гIурал мугIрузул тушман
Дида рагIулареб бакIалда вукIа
Дуе эмен гьечIо Дагъистан гьечIо
Гуржиязул бикаби духъ хисана дица мун лъихъ хисилев щиб дуе гьабилеб
Бокьараб гьабе эмен васасе чIвай амма гIенекке
Дун гIенеккула аллагьасухъ
Амма жакъа досухъги гIенеккулев гьечIо
Дос абулеб буго чIвай тушманилан
Дица досда абулеб буго тушман вугин нух къосарав дир вас
Дица квер кIобокIунин килиш гIодобе бортулеб гьеч Iин къотIизе гьеб дидаги кIолеб гьечIин
Амма бахъе тIаса гьеб ханжаррачел
Ярагъ вагъизе хIадурасе къваригIуна
Шамилица вас туснахъ гIадин цо кинабалиго рикIкIада росулъе витIана
Гьенив гьев вукIана гьороца ГъотIодаса тIураб тIамах гIадин
ЗахIматал ургъелаз къварилъиялъ тIагIам кIочараб квеналъ ругьунлъичIеб гьаваялъ гьев захIматго гьуърузул унтиялъ унтана
ХIухьел тIадеялдаса тIаде хIалуцун босулеб букIана
Дару гьечIеб унти
Холев вуго Жамалудин
Имам рагъда вукIана
Гьеб мехалъ Жамалудинил эбел ПатIимат гьесухъе балъго ячIана яккизе
Гьелъ гьесие босана цо хонжрол формаялда гьабун бежараб цогияб цIудул формаялда гьабураб лъабабилеб чол горбода балеб горалъул формаялда гьабураб тIад хоно бахараб жаниб нису лъураб бакI бакIалда гулби гIадин цIулакьаби чIвараб лъабго чед
Хадуб гьелъ гъасда ранги лъун цIа бакана
Гьел чадал цIадар хинлъизе лъуна
Хинлъун рахъаралго рохъо жиндирго гвердедаги бацIцIун тIадеги 431 пун накабаздаги чIван рекрекана гьитIинаб лъимадуй гIадин рахьгун цадахъ кваназе кьуна
Эбелалъ жиндирго рахь гьечIеб мехалъ жигар бахъула лъимер чанил рахьалде ругьун гьабизе ян абуна гьелъ
Жамалудин хIикматал бераз балагьана эбелалъухъ гьей тIоцее йихьулей йигей гIадин
Гьасда ракIалдещвана гьей гьайбатай бахIарай
ГьитIинав гьав гьадинал чадаз гьадинабго гъасда кваназавулаан гьелъ
Хадуб чу гIадаб кинидал къаданиб цIулал гьабураб ханжарги лъун гьелъул мокъида хамил чIумалги рухьун кечI ахIулаан гьелъ гъалбацIил керен хахарал васазул рахъалъ
ан ахIана гьитIинаб мехалъ гIадин Жамалудиница
Вас Жамал дир виларав вусса диде
ян ахIана ПатIиматица
Жамалудинида эбел лъана гьей ракIалдещвана
Эбелалъ цIа кенчIолеб гъастIеги къулун къваридго васасе гьитIинго тIоцебе киниги кIибикIун ахIулел рукIарал магIарул кучIдул ахIана
Гьел рукIана ахирияб нухалъ ахIулел кучIдул
ГIемерал руго улбузул кучIдул
Кибалиго гIагарда гьури букIана кьурабазда гьоркьоб хъудулеб рагьдухъ кавудахъ тIибитIараб чIаралда бегун букIана унтараб бече
РикIкIада кьалда вукIана жиндир муридалгун васасдаса рекIекълъарав имам
Васасе эбелалъ ахIулел рукIана кучIдул
Жамалудинида ракIалдещвана жиндирго рукъ эмен рикIкIада тараб кьвагьи гьитIинго кIибикIараб кини тIоцеве живго рекIараб чу
Эбелалъ гьесие ахIана цIцIадал хIубиялда хIетIе кверги банзодихъе вахарав кепав ДингирДангарчул кечI
Гьеб киналго магIарулазул кинидахъ ахIана ахIула жеги ахIила
Мун киб ун букIараб ДингирДангарчу
Рохьой ун букIана ДингирДангарчу
432 Мун рохьой щибизе ДингирДангарчу
Ригь базе цIул босе ДингирДангарч
Дуе ригьзал щайзе ДингирДангарчу
БахIарай ячине ДингирДангарчу
БахIарай щибизе ДингирДангарчу
БахIарзал гьаризе ДингирДангарчу
БахIарзал щай дуе ДингирДангарчу
Дуниял чIухIизе ДингирДангарчу
Жамалудинил берда цебе тIибитIана тIолго магIаруллъи
Бихьулеб буго мугIрузда гIазу биунеб гIагарал парсахъан харун накIкIал рикIкIаде унел гьитIинав живго унев мехалъ инсуца кIочонгеян абураб Дагъистан
Гьеб гьасул гъасда гьавгун цадахъ гIодобчIараб гIадин буго
Гьеб гIагараб тIалъи эбелалъул бадиб бихьана гьасда эбелалъул рагIабалъ рагIана гьасда эбелалъул магIил гаралъ гвангъана гьасие
Эбелалъ ахIана васал гьаригун ахIарал эбелалъ ахIана васал хваралго ахIарал
КигIан гIемер гьел хварал ахIун лъугIиларо кучIдул
Эбелалъ ахIана Шамилил ХIажиМурадил ГъазимахIамил ХIамзатил хIакъалъулъ кучIдул
АхIана бахIарчияв Гьидалъа Хочбарил Парту ПатIимал Надиршагь щущахъ виххизавуразул кьурабалъ хутIаразул ЦIоралде чабхъад ун нахъ руссинчIезул
Гъасда ракуда бакун букIана гьитIинаб цIа
Дагъистаналда рекIун букIана кIудияб кьалул цIа
Гьеб кIиябго цIидасан кенчIана Жамалудинил ясберазда жаниб
Эбелалъул кечIалъ гьалдезабуна гьасул батIияб гIагараб асар лъараб ракI
Гьелъ гьав ахIана инсул хьибил чIван вагъизе
Гьас абуна Эбел гьале гьанже вуссана дун Дагъистаналде духъе инсухъе
Босе дихъе ярагъ
Дун Шамилил вас гьасда хвезе бегьуларо
Виччай дун дове доба кьвагьи буго
433 Гьедин эбелалъул бакъназ Дагъистаналъул гьаркьаз кIочараб тIалъи нахъ буссинабуна гьелъул васасухъе Гьеб бажаричIо я къуръаналъухъан я къуватав имамасул амруялъухъан
Амма гьел магIарул кучIдуз кинго Жамалудинил рекIелъа бахъичIо живго гIураб Петербург
Гьес жинцаго жиндиего гьаб ракьалда лъалареб мацIалъ цIалулаан Бокьула Петраца гьабураб шагьар Бокьула дие дур кьварараб гугьар
Бокьула беричаб Нева гIоралъул Пачалихъалъулаб бергьараб чваххи
Гьелъул рагIалазда рорхарал сиял Сунгрузда рахъарал хъазмил накъищал Дур хъахIал сардазул моцI гьечIеб цIваки Гъорлъан нур бихьулеб бахьинаб канлъи
ГIажаибго рагIулел рукIана гьал магIарул кIкIуйдулал росабалъ гьал рагIаби
Макьилъ гьасда кколеб букIана живго кадетазул корпусалда вугин хъазмил памятникалда аскIоб гьайбатай гуржияй Нинагун дандчIвалев вугин
Гьаб рагъалъ гьалги ратIа гьаруна
РикIкIаде ана вальсал приемал гьудулзаби
КIиго гъецIалъ букIана гьасул ракI цIацIалеб кIиго цIаялъ букIана керен бухIулеб
КIиго цоцазе чияраб хIаорат букIана гьасде тIаде къулун
КIиго цоцада бичIчIулареб кечIалъ вукIана гьав асир гьавун
Ячана гIадаталъ тIалаб гьабун гьас магIарулай
ХIасратай Нина йикIана рикIкIада
КIияздаго гьоркьоб букIана кьо гьечIеб поч хьвадулареб кIудияб гIор
Гьеб гIорулъ гъанкъана Петербургалдаса магIарулав магIарул имамасул гIурус офицер
Киналго холезул гIадин гIоралъ босунана гьесул нусго аниш
Нусгоялда гьоркьоб цо букIана бищунго кIудияб бищунго хирияб
Гьагъаб кIудияб гIорда тIад кьо гьабизе гьаб хъачIлъи чIвадари 434 чIаголъиялъги недегьлъиялъги хисизе
МагIарухъ эбелалъ ахIулелги рикIкIада Петербургалда Пушкиница хъвалелги кIиялго кучIдул ричIчIизе
Огь гьел ричIчIулелани иш батIайиса букIинаанин вукIунаан гьав
Амма гIемераб мехалъ ричIчIичIо цоцазда Аврора жеги батIайиса кIалъалеб букIана
Ханжаралъги цоги мацI бицунеб букIана
Цоцазда кьабулел хвалчабазда релълъун рукIана кучIдул
Ругънадаса чIорто бахъичIеб улкаялъ ругъназулги бахIарзазулги бицунеб букIана
Гъудуз рикIулел беразул чундуз гьекъолеб биялъул яргъил чвархъиялъул чол пунхъиялъул чотIахъанги рагъул авалалда тун нахъ буссун бачIараб айгъир бихьун абуралъ ахIарал ячуралъ ахIарал чол гьан сусун сангарал гьарун рагъаразул ричIчIулел рукIинчIо цоцазда кьалул кучIдул
Азарил соназ пуна магIарул зурма хъвана чагъана чагур рачана швантIихалда тIармида бакънал бухана къали кьабуна жергьен
Гьезулъ жубан букIана рокьиги кьалги роххелги пашманлъиги
Гьел магIил гарал гьимулел бакънал гьеб гьимиялда гъорлъ магIу кенчIолел мискинаб къисматалъул кучIдул
Гьале мискинзабазул анищалъул кечI
Гъуниб кьуру кьансу ани Вай Лабазан къинкIикъванкI
Кьили мегIер мохмох ани Вай Лабазан къинкIикъванкI
Мискинлъиялъул кучIдул гьардухъабазул бакънал гIухьбузул гьаркьал векьарухъанасул пиштIул наку гьел батIибатIиял айдалалаял
Гьезулъ букIана магIарул гIумру ракI
Амма рекIел кIетIей рагIулеб букIинчIо рагIаниги бичIчIулеб букIинчIо
Амма магIарул кечIалъ абулеб букIана къисас босилин чIварав Айгъазил зоноде къулун
435 Амма магIарул кинидахъ ахIулеб букIана мугIруздаса гIазу биине бугин гIурабазда тIугьдул кунчIизе ругин
Амма магIарул партизаназ коммунараз ахIана вай эбел эркенлъи канлъи эркенлъи ян киназдаго бичIчIулеб кечI
Бицуна Валерикалда ккараб боркьараб рагьда Шамилил лъукъ лъукъарав мурид Малла МахIама Ермоловасул цо къукъаялъ асир гьавун вуго
Росулъ гьасда хадуб хванилан магIу бахъун буго
Амма гьав гьоркьоб цо моцI сверилалде сахсаламатго росулъе нахъ вуссун вуго
Щибкинали киналго хIикмалъун гьикъаразда гьас бицун буго Дун Малла МахIама ракIалде ккоге я гьарун я хIелун я хIинкъун ворчIарав вугин нахъе
Нижеда лъала мун лебалав мурид хвалчаца нухги бахъун вачIун ватила ян абун буго росуцояз
Дихъ хвалченги букIинчIо
Хвалчаца бахъулеб нухги букIинчIо гуро ян абун буго гьас
Дун вачун цо гвандинив тIамуна тIаде кIулал рана
КIиголъабго къоялъ къоринив тIамурав чан гIадин вукIана
Гьеб мехалъ ракIалдещвана цIудул босен балагьизеян кьурулъе арав гьенив кварги къотIун хутIарав холев вугев ГIалица ахIараб кечI
Дицаги холев чияс ма гьеб ахIана
Цинги батIибатIиял кучIдул ахIана
АхIана роржун унел хIанчIазул рикIкIаде къо лъикIан унел къункърабазул чундузул ичIго ругъун щвараб ритIучIалъул бачIунебги унелъулги баккулелъулги тIерхьунелъулги тIогьиллъулеб хаслихълъиялъул гьитIинаб мехалъ ахIарал гIолохъанаб мехалъ ахIарал ва жеги церехун ахIичIел кучIдул
Лъабго къоялъ ахIана
Хъаравулзабаз дие квалквал гьабичIо
Дир бичIчIулареб кочIохъ гьел хIикматго гIенеккун рукIана
Цо нухалъ гьел хъаравулзабигун гьаниве 436 вачIана гIолохъанав офицер
Дица хIукму гьабуна гьаб ахир бугин
ГIолохъанав офицер вачIана цо нилъер мацI лъалев чигун
Гьес абуна Офицерас гьикъулеб буго гьеб дур кечI сундул хIакъалъулъин
Дица бицана гьеб горбода цIурмал рараб цIудуде гьабураб бугин
Гьес ахIеян гьарана
Дица ахIана бухIулеб Дагъистаналъул хIакъалъулъ кечI
Цоги ахIеял абуна
АхIана мискинай эбелалде хирияй гьудулалде гьарурал кучIдул
Офицер цодагьав пашманлъана
Гьев мугIруздехун валагьун вукIана мугIрузда рукIана накIкIал
Гьес хъаравулзабазда абуна дун виччан теян
Нилъер мацI лъалев чияс абуна гьав офицерас цIудудаса цIурмалрахъеян абулеб бугин
Дур кучIдуз асир гьавурав гьас мун дур ВатIаналде виччалев вугин
Офицерасул букIана берцинаб гIакъилаб гьумер
Гьедин ворчIана дун
Гьедин кечI щай Дагъистаналъги ахIулареб даиман ккола цоцо мехалъ
Амма Шамилица гьесда гьикъана Гьукъун букIанагури дица дуе кечI ахIизе
Имам дуца гьаниб гьукъун букIана доба гьукъун букIинчIогури доба гIемераз ахIулеб буго ян абуна Малла МахIамаца
ЛъикIаб жаваб кьуна дуца дагьав ургъизеги ургъун ахIе дурго Малла МахIама ян имамас гьав живго тана
Гьелдаса нахъе Малла МахIамада кечIалъ хвасар гьавурав МахIамайин абулаан
ГIемерал рукIана кечIалъ хвасар гьарурал
КъваригIун рукIана Дагъистан хвасар гьабулел кучIдул
Амма дов гIолохъанав офицерасда гIадин кин гьел ричIчIилел
Поручик Лермонтовцин гуродай
Валерикалда довги лъукъун вукIанинI 437 Цоги бицуна Жиндирго къукъагун ТемирХанШурабе машгьураб гьужумги гьабун гьениса нахъ вуссунев ХIажиМурадица цо рохьоб рихьун руго регарал солдатал
Гьез цIадухъ гIодорги рукIуц ахIулел рукIун руго кучIдул
Сундул хIакъалъулъ гьел кучIдулан гьикъун буго ХIажи Мурадица гIурус мацI дагьаб бичIчIулев жиндирго рагъухъанасда
Гьес бицун буго эбелалъул хIакъалъулъ гьудулалъул хIакъалъулъ рикIкIаде ВатIаналде ралел ругел цIадазул хIакъалъулъ ругин
ХIажиМурад гIемераб мехалъ гIенеккун вуго бичIчIулареб мацIалъ ахIулел гьел кучIдузухъ
Хадуб гьас бигьа гьабун абун буго гьагъал чагIи тушбаби гурин квалквал гьабугейин
Я ккоге я чIваге те гьез эбелалде кечI ахIизеян
КечIалъ бачIунеб букIараб гулла нахъе гьукъана гьезие
Огь чан гьединаб гулла чIезабизе букIараб гьел ричIчIун рукIаралани
Жеги бицуна МахIачица Унсоколосан Хундерил партизанахъе кагъатгун витIун вуго МахIмуд ва абун буго гьесда ханжаралъ гурин пандуралъ бахъе нухан
ЦIатIанихъе щварав мехалъ гьав хъачагъаз ккун вуго ва гьесда кодоб МахIачил кагъат батун буго
Хъачагъаз гьав вачун гвандинив тIамун вуго
Гвандиниб гьас жиндирго хIасраталъул кучIдул ахIун руго
Гьасул кочIохъ гIенеккизе кинабго росу бакIарун буго
Росдаца росдада бицун цогиял бакIаздаса чагIиги рачIун руго
БичIчIун буго ХIоцоса Нажмудинида жакъа кочIохъан чIвани киналго жиндасаги ун хутIулевлъи
Виччан тун вуго гьес гьев
МахIмудицаги МахIмудил кочIоцаги партизанахъе цо живго гурев цадахъ гIемерал магIарулал рачун руго
МагIарухъ партизаназда кочIол отрядин бандазда къвачIил отрядин абулаан
Бицуна Йирчи Гъазахъица абунила Сибиралъул туснахъалда жив хвезе вукIанила цадахъ кечI букIинчIебани
438 Дун гьезда божула
Цоцазул кучIдул ричIчIарал цоцалъ рагъуларо
Дида лъала гIемерал къисаби кочIоца хвасар гьаруразул гьелъул къуваталъ лъелго рукIарал рекIун рачаразул гьелдаса хIинкъун хIалихьалъи таразул
Гьезул цояб Цо панаяб хIухьел абураб дица цебего гьаб тIехьалда лъезе кочIодалъун хъвана
ЦО ПАНАЯБ ХIУХЬЕЛ Васги дурцги дида аскIор эхете Амру буго дица нужей гьабулеб Гьале дир яс Муи гьай йиго гьанже Нужер цоясе яц цоясе лъади
ЛъикIаб гьечIо хабар гьалъул рахъалъан НуцIа къирун буго нилъер къавуде
Къаси мукIурлъана огь цIорояб кIал Цо ХъахIабросулъес асир гьаюнин
Дир тIурччи бичулев Анасиласул Васасул пандрихъе паналъун йигин Гьай къаси нужеца къваригIел тIубан ТIойитIичIонани дун херав хвела
Гьале кIиго ханжар кIийиде къотIе Биялъ чурараб шал дихъе щвезабе
Эмен гIодой виччай
Гъулгъулеб Гъойсу Гъолъ тIубазабила жинда тIадаб иш
Кьуру борхатаб Кваркьаби гьечIезе гьечIо хвасарлъи
Ана гьал сардида сас гьечIеб рохь чIван ЧIегIерал гъулдулъан Марямги ячун
Нахъа тана росу къерщола гIазу ГIор ццидакь кьабгIола кьурул сиялда
Гъалал ккун къотIила дур бетIер Марям 439 Балагьун бугин гIор гIедегIел гьабе
Бугиш дур абизе ахираб рагIи Гьаб инсул вацасул хонжрода цебе
ГьечIо дир щибниги абизе рагIи АхIизе биччанте МахIмудил сарин
Хваниги кIваричIо нужер квердасан Те Карпаталдасан кагъат цIализе
АхIе Марям ахIе МахIмудил сарин Молода вачIаяв ХъахIабросулъев
ЦIале цIале кагъат Карпаталдасан Карпаталъул гIунеулъ гIунун хутIадил
ТIаса чохтIо бичун гъалалги гьурщун Гъулдузул курмузде керенги рагьун Каранзул гвердида рарал тIабиял ТIутIун гIодор рехун борхун бетIергун Биччан тана гьаракь Мариямица МагIу чваххулаго черх соролаго
Биччан тана гьаракь бекьдерил ясалъ Цо панаяб хIухьел бухIулеб рекIел
Зодихъ ругел накIкIал гIодой рачIана ГIорул карачелал чуяллъун чIчIана
Гьаб Дагъистаналъул киналго мугIрул КочIохъ гIенеккизе данде руссана Доба годекIабахъ жамагIат гIадин Жайран сверун ккурал чанахъай гIадии
Биччан тала гьаракь гьай Марямица Добе Карпатазде рагIулеб куцалъ Соролел лугбазул гIакъуба рагIун 440 ГIодана кьураби кьватIалабалъан
Гьалдолеб ракIалъул хIайранлъиялъул ХIакъикъатги босун свердана гьурал
Кутакаб цIаялъул цIураб каранзул Кагъат цIалулаго рогьана сордо
Биччан тана гьаракь гьай Марямица Гьале бачIана къо къотIараб хъарпуз
Бортана вацасул ханжар гIаздалъе Бортана росасул ханжар гIурулъе
ГIодореги далун ана гьал нахъе Огь паиаяб хIухьел бухIулеб рекIел
Ана хасел нахъе тIегьана гъутIби Риидал цIер чIвалел цIорол мутIрузда Рокьул куркьбал руго кирго роржунел Хонжрод къотIуларо гIоралъ унаро
Ва гьанжелъизегIан рагIула гIинда ГIоралъ босун унеб хвел гьечIеб гьаракь Рокьиялъ рекана гьетIарал хунжрул Хазиналъун буго панаяб хIухьел
Гьаб кIиго хабар АбутIалибица бицана Индиялдаса вуссарав дида АбутIалибица гьелъул хабар цIехараб мехалъ цогиял харбазда цадахъ дица бицана индусаз къватIахъ жидерго миллияб тIагIелалда бакъналги тIамун балерина гIадин борохь кьурдизабулеб куц ахIулеб кочIохъе борохьги Кобрикги цоцалъ рагъулел куц
Тамашалъи гьабизе ккараб жо гуро гьеб ан абуна АбутIалибица
Нилъер гIухьбуз щвантIих лун рорхатал кьурабазда кьурдизе тIамулаан ритIучIал
Бищунго хIинкъарал чундулги бакъназде данде рохуца холаго рачIунаан кIанцIун
Дидаго бихьана зурма пулеб мехалъ палугьаби гIадин кваридасан кьурдулаго унеб цидул хъизан
441 Дуда лъалеб батила киналго бакъназул тIагIелазда гьоркьоб дие бищунго зурма хирияб букIин
Гьелъул гьаракь рикIкIаде рагIула ва гьелъул гьаркьихъе киналго роххун рортула
Шайгурелъул гьелъ бицуна я вас гьавунин я гьобол вачIанин я бертинтой бугин
Я речIчIун чIел чияс босана я чоца бекерун чIчIел босана рохалил чапар зурма буго киналго Дагъистаналъул бакъназул тIагIелазулъ тIадегIанаб тамада
Дие бокьула зурма цоги рахъалъги
Дун гIолохъанаб мехалъ дир мискинаб хъизан хьихьана гьалъ
Чанав кьурдизе тIамурав дица гьабги бачун хIадурал бакъназе текстал хъвалел лъугьинчIел кочIохъаби гIадин
Гьеб батIияб хабар буго
Дие бокьун буго цо дирго ккараб бицине
Жеги гIолохъанав дун цо рикIкIаде мугIрул росулъе зурма пузе берталъе ахIун вукIана
БукIана хасел хъван балеб букIана гIазу
Нухал рукIана кIийил лъабил щуйил микьил тарихал гIадин кIичI кIичIарал
Дун гьеб нухда свакварав чи цодагьалъ хIалхьи босизе цо ганчIида гIодов чIчIана росулъе щвезегIан жеги къвачIа цIураб тамахьу цIан лъугIулеб нух букIана
Гьеле гьеб мехалъ сверудасан цIурмал зваргъана
Цо чIухIараб пайтон баккун бачIана
Пайтоналда тIад гIодор чIчIун рукIана гIорцIарал гьекъарал хъудулел рес бугеб кьолбол лъабго къачIакIатIарав чи
Чуял абуни цояб букIана хъахIаб цогиялъул гIицIго нодо букIана хъахIаб
Гьелги берталъе унел чагIи ратун дица нилъер нух цо бугин щадахъ вачейин гьарана
Амма гьез цоцо гьанжесел хIалихьатал шофераз гIадин дун вачине инкар гьабуна
Гьеб гIечIелъуй цIорораб кIалги кIалъана
Нахъеяб бертин гьабулеб мехалъ щваниги бегьила мун гьаб бертин мун гьечIого тIубала ян зваргъи дваргъиялда нух босана
442 Гьеб мехалъ пашманлъарав свакарав ццидалав дица гьабизе жого лъачIого чакмаялъул гIагалъуса бахъун дирго гIагараб зурма пуна
Зурмица гьабураб ахIи
Гьедин дица цебе пуйчIо
Дир зурмил гьаркьихъе пайтоналда рарал чуял занкIан чIчIана
Ццин бахъарал рекIараз гьезда рилълъаян цIцIалал кьабгIана
Амма гьел кьуричIо
Дир бакъан гьезие цIакъ бокьана
Цинги хважайинзаби зурма чIезабейин диде ахIдана
Дирго зурмида бокьараб гьабилин гьезие квешезе дица дагьабги утакалда бачана
Чуял рагъаричIо гIенеккун чIчIана
Гьезулъ цIикIараб букIана гIадамалин ругел гьезул бетIергьабаздаса
Киналго хIайваназда гьорлъ гьведасаги чуялдасаги гIакъилал гIадамазе мутIигIал дида дандчIвачIо
ГIемераб мехалъ букIана нижер дагIба
Чуяз хисичIого дирги зурмилги рахъ ккуна чуял гьечIого пайтон цIалел бетIергьаби гьалги рукIинчIо
Ахирги чара хварал гьал гьардезе ккана дунги пайтоналда рекIаян
Гьедин зурмица лъелав дун чIухIараб пайтоналда рекIинавуна кучIдуз подвалалъуса вачун гьале гьаб даражаялде щвезавуна
Бакънал куркьбал руго кечI гьаракь буго гурхIула куркьбал гьечIел къункърабаздаги гьаракь гьечIел хъазаздаги гьеб кIиябго гьечIездаги
Гьеб хабар бицана АбутIалибица
Цоги гIемерал рицана
ГIемераздасан цо дидаго берцин бихьараб бицинин
Цо нухалъ дица гьикъана АбутIалибида Дуца пула зурма швантIих лалаби дуда гьел пуйзеяли щай гурин гьаризеги лъала
Дуца жергъенги кьабула пандурги хъвала щай чагъана хъвалареб кидаго
Чагъана магIарулазе цIакъ бокьулеб тIагIел гьечIищ
Эдин батани гIенеккун вихье
Дица цебе гьитIинаб мехалъго хъвалаан чагъана
Хадуб реххун тана
Гьелъие гIилла ккана гьадинаб Цо нухалъ нижер тумазул росулъе вачIана талихI къарав 443 къварилъиялъ чIвалев магIарулав
Жиндирго росулъ чиги чIван бидул хIакъ бугев гьев вахъана нижер росулъе
Апарагасул рукъ росу рагIалалдалъидал росу рагIалда букIана чIчIей бид виххун вачIарасул
Гьасухъе гIадамал къанагIат унаан
ГIадамазухъе гьевги къанагIат вачIунаан
Дида дагьаб магIарул мацIги лъалеб букIун дица хIисаб гьабуна живго цо вугев мискинав магIаруласул къварилъиялда гъорлъ цодагьаб гIахьаллъи гьабизе гьоркьогьоркьоб гьесухъе ваккизе
Цо сордоялъ щвана дун гьениве дирго чагьанаги босун
Дида ватана гьев гъастIа гIодов чIчIун хьагида гъоркь наккуялда цIаги бакун
ЦIа мукъсанго кенчIелеб букIана
Хьагида жаниб гьалулебги гьебго накку букIана
Наккдал цо берцинаб махI букIана ракIалъе асар гьабулеб
Дица гьесие чагъанаялда кIиго лъабго лъеберго бакъан бачана
Гьев рагIи абичIого гIенеккун чIун цIадухъ балагьун вукIана
Хадуб магIарулас тохлъукьего дир чагъана кодобе босана балагьана цодагьаб рекъезабуна бегьилищанги гьикъун хъвазе байбихьана
Вабабай Расул гьес гьеб хъвараб куц
Кидаго гIумруялъ кIочон теларо
Чагъана гьедарана гьардана гIодана
Гьелъул гьаркьазулъ рокьиги унтиги чIалгIенги нагIанаги кинабго жубан букIана
ГъастIа цIа кенчIелебго кенчIелеб букIана
Нижер бералги цин цIаялъ цин магIил гараз кенчIезаруна
Дица гьеб сордоялъ чагъана гьесухъ тана ва гьанжелъагIан апарагас кодоб ккураб гьелъул гьаркьал дир гIундузда рагIулел ругин ккола Щибаб сордоялъ унаан дун гьесул къваридал бакънахъ гIенеккизе
Хадув дун ана магIарухъе гьасул росулъе ралагьана гьесул бидул тушбаби
Дица гьел ахIана дирго росулъе гьес чагъана хъвалеб рагIизе Гьел рилълъана
Лъабго сордокъоялъ гIенеккана гьел балъго гордухъ жидеца къисас босе кколев тушманасул къваридал бакънахъ
Амма къисас босичIо
Гьез абуна вусса росулъе ниж тIаса лъугьанин дудасайин
Нахъ вуссун унев мехалъ гьес чагъана дихъе нахъ буссинабулеб букIана дица босичIо
444 Дуца гIадин хъвазе дида кIвеларо
КIвечIеб мехалъ гьелъул пайда щиб
Гьелдаса нахъе дица чагъана кодобе босичIо
Амма кIочонаро бидулал рекъезарураб гьелъул бакъан
РакIалде ккола дунялалда гьелъухъ гIенеккараз гьеб бичIчIараз гьабиларин киданиги квешлъиги тушманлъиги
ЦокIиго инсул ккарабги бицинин ГьацIалухъа ХIажияв абурав чияс Хунзахъ рагьун буго жиндирго ашбаз
Гьес эмен ахIун вуго гьеб ашбаз беццун кечI гьабизе Кьолеб жоялде вачIинарин
Мун машгьурав чи вугин
Цодагьал рагIаби абеян гьаб гIадамазда лъазе
ХIакъикъаталда инсуца хеккого кинабго магIаруллъиялда машгьур гьабуна ХIажиявги гьесул ашбазги
Инсуца ашбазалде гьабураб кечIалъ кеп щун гьале дован даранчи гьерсихъанин вихьизавулев вукIана ХIажияв
КIечI къватIибе бахъилалдего гьеб раг Iарав ХIажияв хIинкъун инсуда гьарделев вук Iун вуго чу кьелин кьологъолон гьеб кеч I лъидаго бихьугеян
Амма ца таралъ мегIер толелъул магIарухъ тирана гьанжелъагIанги цIалулеб буго ГьацIалухъа ХIажиясул ашбаз абураб кечI
Гьеб кечIалдаса хадуб хеккого ХIажияс ашбаз къазе ккана
Цоги инсул ккараб цо нухалъ нижер рукъоса рагьдухъ магIида рарал хьалбал тIагIун руго
Росулъ хабар биччан буго ХIамзатица гьел рикъарав чиясде кечI гьабун бугин
Метер къаси гьел хьалбал росараб бакIалда ратичIони кечI жамагIаталъе цIализе бугин
Нахъияб къоялъ хIинкъарав цIогьорас кIиябго хьибил букIараб бакIалда магIида бан батун буго
Инсуда ракIалдацин букIун гьечIо гьеб кечI гьабизе
Амма гьабилин хIинкъун вуго цIогьор
Гьадинал ишал инсул гIемерал ккана
Дун кочIол рокъовги кочIол Дагъистаналдаги кочIол улкаялдаги гIуна дида лъала гьелъул къуват гьелъул къимат гьелъул къисмат
445 Абула мацIалъ рикIкIаде рачунилан
Амма Дагъистан бакъназги кечIалъги банана рикIкIаде
Гьел рукIинчIелани гьезулъ лъураб пикруги асарги бичIчIичIебани дунялалда бакI батуларого рукIниб чан гIадин букIинаан дир тIалъи
ГьетIарал сухъмахъаздасан сангаралги рахун пандрица нух бахъарал миллатал кечIалъ хвасарги гьаруна гьудулзабиги лъазаруна
Бице дур кечI дица бицина мун щивали ян абула АбутIалибица
Бицана Дагъистаналъ жиндирго кечI ва лъана бичIчIана дунялалда гьеб бичIчIана дунял гьелдаги
ГIадат букIуна тIоцересел саназ рослъадиялъул кидаго дагIба букIунеб
Гьединаб мехалъ сардилъ гIолохъаби унаан гьезул гордухъ чагур хъвазе
Чагуралъул гьаркьаз гьезда кинабго кIоченабулаан
Дир вукIана лъикIав гьудул Амин Чутуев
Гьес чанго нухалъ дир горда гъоркь чагур хъвана
ГIажаибал гьаркьаз паналъарав дида кинабго кIочон толаан
Гьанже рокъобги кIудияб дунялалдаги къец дагIба ккараб мехалъ дида РакIалдещола дирго гьудул Амин Чутуев
Дица ахIула Амин Чутуев баче Чагуралъул цо бакъан
Америкаялде щвараб мехалъ Чикагоялда цо дандчIваялда батIибатIиял суалазда тIасан дирги цо мистерасулги кIудияб дагIба ккана
Гьеб дагIба я дун я дов цоцаде руссунеб букIинчIо
ДагIбаялъул ахиралда американас ахирияб рагъда Германиялда чIварав жиндирго вацасул кечI цIалана дие
Дицаги цIалана дирго рагъда хварав вацасул кечI
Нижер дагIба къотIана
Гьел кучIдул цого кечI цого васият гIадин рагIулел рукIана
Нижеца хIисаб гьабуна хвелги хваразул васияталги хIисабалде росулелани кинабго батIайиса букIинаанин
446 Тбилисиялда дун вукIана машгьурав цевегосев Гуржиялъул поэт Давид Гурамишвилил юбилеялда
Гьев поэт жеги гьитIинав гIолохъанчи дир анкьумумуз Гуржиялде чабхъен гьабураб мехалъ чода нахъаги лъун хъамун вукIана
Къваридав асир Унсоколо жанив тIамурав чи Гуржиялъул кучIдул ахIулев вукIана
Унсоколосан гьев тIурун ворчIана Россиялде
КIудияб къисмат буго гьесул
Гьеб къисматалъул бицунаго юбилеялъул вечералда театралда ракIалдещвезабуна дагъистаналъул хъачагъаз хъамунин доб мехалъ поэтин
Дица хIисаб гьабуна гьеб гIайиб дир цересел умумузда тIаса босизе
Дица абуна дир умумаз чабхъен гьабураб мехалъ гьезда лъалебги бич IчIулебги букIинчIин жидецао хъамулев гIолохъанав князь коч Iохъан вукIин
Лъарабани гьез гьев асир гьавилароан
Гьеб нижеда маг Iарулазда бичIчIана цIакъ кватIун Инкъилаб ккун хадуб
Лъараб бич IчIараб мехалъ ниж рек Iкълъана
Ва гьарулеб буго коч Iохъанасда т Iасалъугьаян
Цебе мун Дагъистаналъул асир вук Iун ватани гьанже Дагъистаниял дур кучIдуз асир гьарурал рачIун руго духъе
КватIун ричIчIана дур кучIдул КватIун ричIчIана
Амма вачIана кIудияв таржаман
Киналго мацIал ричIчIулев киналго мацIазда вичIчIулев
Гьелъ щибаб халкъалда абуна нужерабгоги ахIеян цогиязухъги гIенеккеян цадахъги ахIеян
АхIана гьаракь биччана живживас жиндирабго ахIана цадахъ
Киназго цадахъ цолъун кьабани кьуру биххизабизе кIолин абун
Киналго кьурабазда багъилеб буго дир улкаялъул кечI ахIулел руго цIиял кучIдул цIиял бакънал
Гьезда гьоркьор дида рагIула дирго Дагъистаналъул гьаркьалги Игьалиса ГIумарил ЧIалдаса ГъазимухIамадил КIогьориса ПатIиматил Татамил Исбатил Бариятил РахIиматил Муил гIагарал гьаркьал рокьулел бакънал
ЦIиял кочIохъаби гIолохъаби цIияб гьоркьоблъи
Амма цебго гIадин цониги тIохда тIагъурги гIинда чIван ахIулел кучIдулги кIочон тун 447 гьечIо
Гьеб къиматаб хазинаги ганчIил къотIноса къватIибе босун Дагъистаналъ улкаялъе кьолеб бугоункъабго щинк Iил хъахIаб батана магIарул кочIол чол
Аби буго ункъабго щинкIил хъахIаб чол чуялдаса цебе бетIергьан холин
КочIохъаби хвана гьезул цIаралги кучIдулги хутIана
МагIарул согIаб тIабигIат
Гьанир гьарурал лъимал цере гьитIинго холел рукIана
Амма хутIарал хутIулаан тIубараб гIасруалъ бекизабун тIагъурги лъун
Гьедин гIемерал ахIарал кучIдул кIочана
Амма хутIарал хутIун руго азарил соназе магIарул намусалъулги ритIухълъиялъулги диванчагIи
Холел лъималазулги гIемерисел васал хола ясал хутIула руччабаз санал гIемерал рала бихьиназдаса
Абула гьелъ хутIанин хвечIого гIемерисел хIасраталъул кучIдул
Гьел лъималазда кIочон гьечIо
АхIулел руго церего гIадин Парту ПатIимал Гьидалъа Хочбарил Надиршагь щущазавиялъул Шамилил ХIажи Мурадил МахIачил кучIдул
ТIамулел руго кьурабалъ хутIаразул магIарда цIороразул цIада лъун рухIаразул цIоралде чабхъад ун руссинчIезул некIсиял бакънал
ГIемерал руго гьел гьитIинаб мехалъул макьаби
Амма киналго гьел руго цIияб кIудияб назмуялъе цеберагIи
ГIумруялъ ишаз ахIулел руго цере
Хъвалеб буго кIудияб назму
Гьеб рагIулеб буго цIалулеб буго
ЦIиял чIваби ран руго басрияб пандрида
Пианиноялъул клавишазда расандилел руго магIарул ясазул килщал ахIулеб буго рагIулищ магIарул кечI росулъан Москваялде рикIкIадал улкабазде унеб буго гьеб
Цолъулел руго цогиял гьаркьалгун
Гьелъги бищунго хIайранал гьудулзаби къабул гьарулел руго магIарухъ
Бицуна магIарул кечI космосалдеги щванин
ЩвечIони щвезе буго божула гьелда
Цогиязда цадахъ дицаги ахIана магIарул кечI
Кидаго дида цадахъ рукIана дир поэтал
Дица кечI цIалана
448 ЦIадаса ХIамзат Дир хIайранав эмен тIаде вахъана
Цинги гъос цIалана дун гIенеккана
ГIищкъул шагIир МахIмуд тIаде вахъана
МахIмудил панаяб пандрил гьаркьихъе Гъоркьанги тIасанги чагIи рачIана
Чагурал чагьанай дир кочIохъаби РорчIана рачIана хабалъа рахъун Цоял гьадаб рахъалъ цоял доб рахъалъ Цересан нахъасан дун сверун ккуна Сордо рогьинегIан кучIдул цIалана КиналгIаги ана дунго хутIана
Хадув дун кьижана
Ле цIияв шагIир Дун ЦIадаса Расул ворчIизе гьаве
КучIдузул рокъов кучIдузул годекIанив кочIол дунялалда гIуна дун ХIинкъадго кодобе босана дица къалам
Гьай берцинай гIадангун поэзия кIалъазеги кIалъачIого чIезеги хIал гIолеб букIинчIо
ЦIадаса ХIамзатида хадув ЦIадаса Расул цо рокъоса цо росулъа цо ракьалдаса цоцазда хадур цун гьел гIемерал рукIина
Гьелъ дица цониги кечI инсуе цIалулароан
ЦIадаса Расул дир лъугьинчIо
Дица байбихьана ХIамзатил Расулин хъвазе
Амма гьеб цIаралъул кочIохъанги вугевиш гьанжеян абизе кIоларо магIарухъ
Кив аниги кив кIалъазе кканиги кIудияв гIурав мехалъги дун лъалезги дир хъулухъ лъалезги абулаан кIалъазе рагIи кьолин нилъерго ХIамзатил васасе
Кидаго абулароан Расул ХIамзатовасейин
ХIамзатил вас вукIин гьеб гьитIинаб иш букIинчIо
Амма дие бокьун букIана цодагьав дун дунго хIисабалдаги къабул гьавизе
Къабул гьавурав гьавичIев жеги лъаларо
Цо нухалъ ккана гьадинаб иш дун унев вукIана магIарул районазде
Цо чанго районалде щун щвезе унев вукIана рикIкIадаб ЦIумаде
Гьениве щвезе щугоанлъго километр бугеб бакIалда 449 бакIарун буго гIемераб халкъ пулеб хъвалеб ахIулеб буго
Киналго ахIулел инсул кучIдул ругоан
Гьаб щиб халкъ гьаб щиб хабар
Хабар гьадинаб ккун буго
Дун районазда сверулеб мехалъ цо лъицаялиго ХIамзатил василан абулеб жо я живго ХIамзатилан абунищ яги абулезда гьедин рагIунищ кинабго халкъ дун гурев эмен вачIунев вугилан ккун данде бачIун буго херав кочIохъанасда дандчIвазе
ТIаде щун гьикъардарав дида эмен кив тараван гьикъараб мехалъ дица МахIачхъалаялда вугин абурабго аргъаналъул гIадин цоязул рукIкIана цоязул цIцIан ана гьурмал
ЦIикIкIараб тайпаялъ квералги росун гIедегIун ругин рахъ рахъалде бухъизабуна
Дунгун цодагьал гIолохъабиги гьалбалги хутIана
ГIолохъабаз гIемерал кучIдул ахIана
Гьезда гьоркьоб цо дица хъварабги букIана
Гьеб релълъун букIана чодаса кьилиги бахъун гьебги босун болъодахъан вахун унев инсуда хадув гьесул цIалги босун вачIунев васасда
Буго кIудияб мали кочIол
Мали абураб рагIул магIарул мацIалда кIиго магIна буго
Цо нилъ рахунеб гIумруялъул мали цо нилъ раччулеб хвалил мали
Бицуна гьоболасул рокъоб молол ункъабилеб хIокIиде хIетIе босулаго хванин МахIмуд
Дица гьелъул рахъалъ хъвана
ХъахIабросулъа МахIмуд Болъодахъан унаго Ункъабилеб хIокIида Нахъасан речIчIун чIвана
ХIокIал биялъ релъана Болъодахъан вортарав Буртинаялъуб ясемун Жаназа босун ана ХъахIабросулъа МахIмуд Дур гIумруялъул болъо ГIишкъул болъоялдаса 450 ХIокIал дагьаб батана
ГIишкъуги саринги дур ТIохазде бахун буго Аххада тIурал чIваби ТIармида цIилъун руго
ХъахIабросулъа МахIмуд Киналго гIашикъазул ГIумру болъолъун буго Бакънал хIокIаллъун руго
Цоял тIаде рахуна Цоял аххаде уна
Иргаялда керен ккун Кавудахъе рортула
ХъахIабросулъа МахIмуд Щивав вуго хIокIида ХIетIе цебе лъолаго Нахъасан речIчIун чIвалел
БитIун кеп бугеб мехалъ КечI кIочонеб киниги
Кино гьабулеб мехалъ Чирахъал сунеб гIадин
ХъахIабросулъа МахIмуд Дунги вуго хIокIазда ХIасраталъул гьаб болъо Дидаги буго цебе
Дир хIетIе дур хIатIида Хадуб босулеб буго Хвел кинаб хIокIидадай Дихъ балагьун чIун бугеб
ХъахIабросулъа МахIмуд Мун цевего хваниги 451 Дуда хадур гъоларо Гъезеги хIажат гьечIо
Мун къвалакь тIамурги ккун ТIохде вахунев вуго
Дун ахада чIун вуго ЧIваби рекъезарулев
Молодасан рахунаго батIибатIиял хIокIазда хвана чIвана гьенисан рортана кочIохъаби
Цинги иргадал гьел молода раччана
Амма Дагъистаналъул кечI гьелъул молол ахир гьечIо
Гьеб бахунебго бахунеб буго борхалъиялде
Араз гьеб къиматаб пандур гьанир ругезухъ толеб буго
Заман бахъанагIан дунял лъанагIан хIинкъулев вуго мун кодобе босизе
Дуда тIад рарал чIваби азарил саназ азаргояз рекъезарурал руго
Дица гьел кьурулеб мехалъ ракI кьватIулеб асар букIуна
Гьел тIуни гьечIо кечI
Молол кинаб хIокIида вугев дун
Дун цIакъ чанкIкIарав чи вукIине ккола дуда квалквадарав мун кодобе босарав
Амма квалквадичIого кинго чIезе кIоларо дида дирго кечI дицаги ахIила
КIудияб кочIол Дагъистаналъул хIаораталъул бакъназда гьоркьоб гьеб билизеги бегьула
Дица хIетIе лъураб молол хIокI кIудияб батиларо
Дилъ цебесеб гьаракь гьечIо
МахIмуд хваралдаса рокьийищ ккечIеб Рокьул кучIдул гьечIин керен бухIулел
Шамил аралдаса кьалиш букIинчIеб Кьалул харбал гьечIин унгоунгоял
Рокьияли ккана амма кучIдул щай
Муи хъамичIого ячIуней йиго
Кьалалги рукIана гьезул харбал щай
Хвалчабаца рекъел гьарулеб буго
452 Амма букIаниги буго кIудияб улка
Дун свакаларо гьелде сарин ахIун
Санал ина гьаракь къина цоял гIела цоял херлъила
Херлъиялъ инсан махIрум гьавула гIемераб талихIалдаса гьелъ бахъула къуват гьаракь гьелъ гIундузда килшал чIвала беразда кверал чIвала кодоб ккураб лълъар духъа босула
Амма херлъиялдаса дун хIинкъуларо бахIараб мехалъул кучIдул гьелъ дихъа рахъиларо
Гьелъ дихъа рахъиларо дир МахIмуд Батирай дир Пушкин дир Гейне дир Блок кивехун кканиги дир шагIирзаби дир кочIохъан Дагъистан
Холелъулги пандур хутIулеб букIин буго кIудияб талихI
Гьеб бугиш иш квеш гьечIо
КечI бугищ руго нилъ
МагIарул цо росулъ буго гьадинаб расанди гIадат
Гьелда цIар буго Балагьани батула батарасе щола
Дунги гIахьаллъана гьеб расандиялъулъ
БецIлъи лъалеб гIужалъ гIисинал васал ясал ракIарула цо рукъоре
ЦIар ахIарав вас ине ккола кивениги батIияб бакIалде
Гьесда бадир чIвала кверал
ЦIар ахIарай яс яхчизе ккола кийниги
Цинги байбихьула киназго гIисинаб макъаналъ далай бачине
Вас гьеб мехалъ яхчарай яс ялагьизе лъугьуна
Гьей яс гьечIеб рахъалде вас унев вугони далалай пашманго кIвар гьечIого бачуна
Яс йигеб рахъалдехун вас гIагарлъани борхун гъиращавкъалда бачуна
Яс ятанани хъатги кьабун гьел кьурдизе тIамула
Дагъистаналъул кеч I бакъан мун махсара гуро расанди гуро амма дуца кумек гьабуна щивав чиясе щибаб миллаталъе ва кинабго Дагъистаналъе бахчун букIараб талихI рокьи батана щвана
Щибасда гьеб бихьула балагье цIале
Гьеб хъван буго хъвалеб буго бахъун буго бахъулеб буго
Беге Дагъистаналъул тIехь тIанчал байрахъал гIадин руго
Балагьана батана балагьила батила
ТIЕХЬ ТIехъ гьаб ратIул магIарул мацIалда кIиго магIна буго
Цояб чахъдал тIехь цояб цIалулеб тIехь
Гьелда бан инсуца абулаан чахъдал тIехьалъул гIадамаз гьабураб тIогърода гъоркь букIана азарил саназул пикру
ЦIалулеб тIехьалъ жиндаго жаниб лъун буго гьебго пикру
Гьеб кIиябго гъансиниб лъун буго Дагъистаналъул кинабго къиса
Абула ботIрода тIагъурги тIаргъикь бетIерги цIунизе кколин
Гьеб бетIералда букIаиа чахъдал тIехьалъул тIагъур гьеб бетIералъги ракIалъги азарил саназ цIунана цIали гьечIел хъвайхъвагIай гьечIел тIехь гьечIел Дагъистаналъул мацIалгигьел мацIазда ахIарабги бицарабги азаазар къиса азаазар кечI бакъан кици бицен маргьа
Амма гьел киналго жанире росулеб гъамас тIехь букIинчIого азаргоялдаса цIикIкIун кIочонги тун буго
БахIарзал гIадин гьел хун руго
Абула бищун лъикIалги кIудиялги кIочанила ракIалдаса ун ругин
КечI цIалулаго къосарал мухъал бищунго къиматал рукIанилан ккола
Хвараб гIакдада бищунго гIемераб рахь кьолеб букIанилан бицуна
Бицуна МахIмудил инсуца чемодан цIурал асарал нуж сабаблъун хванин жиндир васан цIада лъун рухIанилан
Гьел рухIарал рукIанила бищунго хIайранал
Абула Батирайица цого кечI кидаго кIицIул ахичIила мехтарал бертабалъ ахIарал гIемерал асарал дораго xутIанила халкъалъе хутIичIила
Гьел хутIичIел рукIанила бищунго хириял
Абула гьел бищунго хIикматал рукIанила
Абула Йирчи Гъазахъица Шамхалил гьундузда ахIарал кучIдул гьениса къватIире дагьал рорчIанин
Шамхаласдаги хIамидаги кин гIенекканиги кечI бичIчIуларин абулеб 454 букIун буго живго Кязакицаа
Абула гьел кучIлул рукIанила бищунго камилал
РухIарал пандуразул гьаркьал рекарал чагъаназул зигарди чIваби тIутIун тIалабалъан гIорулъе реххарал чагуразул бакънал киналго чIварал хварал
Гьезда хадур угьдула
Амма дIунарал асаразухъ гIенеккаравго дица баркала кьола хъвайцIали гьечIониги цIодорал мискинзабазул ракIазе
ХъвачIого наслабаз наслабахъе кьурал къисабаз жакъа хъвалел дирго гьалмагъзабазулги асаразда абулеб бугин ккола Ниж нуснус соназ тIахьал гьечIого рачIана нужехъе
Нужер асаразе тIахьал руго
Амма щаклъула щвеладай гьел наслабахъе тIехь букIинчIебани рукIинаандай рекIелъ цIунун гьел жакъа
ГIемераб кIочон тола нусгоязул цо хутIула
Амма хутIарал хутIула даимго
Гьал согIал мугIрузда гьарурал лъимал Я гьитIинго хола яги хутIула
ХутIарал хутIула тIубараб гIасруалъ Бекизабун тIагъур гIинда тIадги лъун
ГьитIинго гIемерал хвана цере
Лъукъарал гIурулъе кIанцIеян букIана имамасул амру АхIул гохIалда
Амма гьанже гьитIинал тIалаб гьабун гIезе гьарулел руго
Лъукъаразе дару гьабулеб буго рекъал пикраби къачIалел руго
Гьанже тIехь буго
Гьелда жаниб некIсиябги гьанжесебги гьабурабги гьабулебги кинабго цIунулеб буго
Гьадинаб гъамас нус нус саназ букIинчIо Дагъистаналъул
Огь букIарабани батIайиса букIинаан кинабго
Абула абураб унин хъвараб хутIулин
Эбелалъ бицунаан цо хIанчIил хIакъалъулъ маргьа
Гьале гьеб маргьа 455 БукIанила лъимал цо хIинчI
Гьеб цо гьотIол караль каранде къан жиндирго тIанчIигун гьезде буссун букIанила
ТIаде бачIанила цер цинги гьелъ ахIанила Гьаб ссанги дир бугила
Гьаб хурги дир бугила Хурир кьалбал риччараб Гьаб гъветIги дир бугила
ГъотIода решгтIаралъухъ ТIинчI кьейила жиндие КьечIонани дица гъвегI КъотIун киналго чIвалин
Жиндир ватIангъветIги хъизанги хвасар гьабизе хирияб тIинчI чара хвараб хIанчIица хIиллаяб царае рехханила
Цер гьебго къваригIелалъ къойил бачIине лъугьанила
Къварилъараб хIинчI арал тIанчIахъ магIу гьабулеб букIанила
Гьелъул пашманлъи рагIарал цогиял хIанчIаз щиб лъугьараб гьудулан гьикъанила
Гьелъ кинабго магIу чвахулаго бицанила
Цогиял лъай бугел хIанчIаз гьелда абунила Ва мун ахIмакъаб хIинчI Мун ахIмакъаб хIинчI РачIчIалъищ къотIилеб Дур гъветI цараца
Гъолъул гIаштIи гьечIо Я жини гьечIо Нахъеги бачIани Хъаме гьерсихъан
БачIанила гьанжеги цер
Добго сандаги кIусун кIалъанила хIанчIида тIинчI кьеян
КьечIони кьалбалги рахъун щущазабилин гъветI
ХIанчIица абунила ЦIакъ кьалбал гъваридаб ГъветIин дир бугеб ГIаштIиги жиниги Босун бачIаяв 456 ЦIакъ борхалъудайин Дир босен бугеб Гьанибе ххаризе Мали баччейин
Гьеб мехалъ гIеч бортараб таргьа гIадин хутIанила цер
ХIинчI абуни жиндирго тIанчIигун гъотIода кечI ахIулеб бугила
ХIанчIи улбул рукIа тIанчIи лъимал рукIа гъветIВатIан Дагъистан
Цер къватIисев сихIирав тушман
Огь лъай гьечIолъиялъ чан хIинчI ч Iвараб цараца Дагъистаналъул
Жалго жидерго лъазеги дунял лъазеги гIумру гIуцIизе лъазеги хъвайхъвагIай тIехь къваригIун букIана
Бералги къанщун кечI ахIулеб хIинчI гIадин букIана Дагъистан
БецIав гIалхулав магIарулав гьадин абулаан нухлулаз гьаб ракьалъул чагIазул рахъалъ
КIудиял лъимал ругин лъаялъул рахъалъан хъвана цо лъицаялиго батIияб бакIалдаса чияс Дагъистаниязул рахъалъ
Дозул лъай гьечIо гьелдасан пайда босеян абун буго Дагъистаналде унев цо чабхъадулас цоги чабхъадуласда
Гьаб халкъалъ рагъул искусство цодагьаб цIалун букIарабани цониги миллаталда кIвезе букIинчIо гьазде ярагъ борхизе ян абуна Петраца
ХIажиМурадил бахIарчилъиялъеги МахIмудил гьунаралъеги гьанжесеб лъайги букIарабани щибдай букIинаян рукIуна бицунел магIарулал
ХIажиМурадица абуна Имам сундухъ балагьун лъалхъарал
Каранда гьалдолеб ракIги бугин рекIараб ханжаралъеги лъалиниб рахIат гьечIин
Хунжруца нухги бахъун цере рилъимин
Шамилица абуна ГIедегIуге ХIажиМурад
ГIедегIарал лъарал ралъдахъе щоларо
Дица цо тIехьалдаги гьикъилин
ГIакъилаб жо буго тIехь
457 ХIажиМурадица абуна ТIехь гIакъилабги батила имам амма бахIарчилъи хвалчадул баладаги чол мугъалдаги букIуна
Шамилица абуна ТIехьалдаги букIуна ХIажиМурад
ХIарпал мохъал маржанал маржаназул цIалал
ГIадатаб кагътил тIанчал тIамчазда дир мацI пикру рагIи дун цогиял Дагъистан дуниял рии их хасел сонисеб жакъасеб метерисеб
ЦIале кинаб кIудияб хIикмат
Дица дуниялги халкъалги къисматалги живжив инсанги дунги кIиго батIияб заманаялде рикьула
Цояб тIехь лъазегIан цояб лъан хадуб
Цояб сордо цояб къо
Цояб къваридаб кIкIал цояб кIудияб гIатIилъи бихьулеб мугIрул борхалъи
Лъай гьечIолъи такъсир батила гуребани гьадигIан гIемер тамихI тарихалда жаниб Дагъистаналъе батилароан абулаан инсуца
Огь нилъер наслабазул талихI
Нилъеца тIахьал гIемераб мехалъ гьарана
Киналго нуснус саназул васиятал нилъее ирсалъе щвана
Азарил санаца магIарулазе зоб букIана кагъатлъун цIваби рукIана хIарпаллъун
Гьез гьел цIалулаан
Азарил саназ сурмиял накIкIал рукIана щакъитIелаллъун цIад букIана щакъилъун ракь букIана кагъатлъун хурдул тIугьдул рукIана хIарпаллъун ва гIагараб тIалъи букIана цIалулеб тIехь гIадин
Бидулъ ччурал гIадал бакъул чIорал рукIана къалмаллъун мугIрузул кьурабазда азарил саназ жидерго гъалатIал гIемераб хатI гьабулел
Азарил саназ магIарул бихьинчиясул черх букIана щакъитIел ханжар букIана къалам би букIана щакъи киналго мацIаз цIалулеб киназдаго бичIчIулеб хвалил хатI
Азарго соналъ магIарул гIаданалъул къварилъи букIана щакъитIел магIу букIана щакъи магIил гарал рукIана хIарпал зигарди 458 букIана рагIи
Гьелъ егарайго къаси сордоялъ къандалъоялда хъвараб бегьулаан цIализе берал ругез
Дунялалъул халкъазе мун кьолеб мехалъ дов мацIалги кучIдулги рикьулев чияс мун дир халкъ гьоркьоб тана дуде цIикIараз ирга биччачIо
Цояз тункун цояз цIан цояз кьабгIун цояз гуккун яги чIахIиязул хIурмат гьабун жибго нахъе ун кьурулъ хутIана Дагъистан кьодул сакги тIун
Гьелда абуна Берал кьуни кьунсрулги гьарила дуца
МацI кьуни лъин лъалъазе хур кьечIо кечI кьуни ханжар тIагъиги лъелги гьечIеб
ТIахьазул тIанчал рагьарал гордал нижер рукъзабахъе къан рукIана нуж
РикIкIада букIана бихьулеб букIинчIо ралъдал гIатIилъи
Гьеб гIатIилъиялъул гIажаибал карачалабалъан нуснус саназ цогияз гуми рачунеб мехалъ хасало гордазда гозоял кIетIолел квачарал хIанчIи гIадин ниж хIоразда чIвараб бицатаб цIер бухулел рукIана
Ракъварал къечарал магIарулазул кIутIби ракъарал гIащикъал нижер ясберал
Кагъаткъалам букIарабани гьадигIан хехго ханжар бахъулеб гIадат букIинароан магIаруласул абуна цояс
Хвалчен борчинеги чу кьолозеги кьалде рахъинеги жеги кватIичIо
Гьелъул рахъалъ я рекъал я гIинкъал я беццал рукIинчIо
Беццалги гIинкъалги кIийиде рекъалги рукIана чIахIиял гьечIел хIанчIазда хIарпазда цере
Пикру рекъазе ансадерил гIунсбуз кумек гьабулеб букIинчIо
Гьезие гIунтIизе тIилалъул бакIалда тIехь къваригIун букIана
ТIехь кватIана кутакалда кватIана
ХъвайхъвагIаяздасан Гьанжеялдаса азаралда щунусго соналъ цебе Месроп Маштоца машгьурав рагъухъанас яргъидаса хъвай хъвагIайго лъикIин эрмениязе ургъана алфавит
Дун щвана Матенадараналде санал рараб кIудияб къисмат бугел гьел хъвайхъвагIаял тIахьал цIунараб рокъове
459 Гьениб дида пашманго ракIалдещвана гIемерал гIасрабаз тIехь букIинчIеб гьеб цIаличIеб жиндирго цIар араб тарих цIунизе кIвар кьечIеб яги талихI ккечIеб Дагъистан
Гьаб кечI хъвана дида
МАТЕНАДАРАНАЛДЕ ШВАРАБ МЕХАЛЪ Дун гьитIинаб мехалда Бицунаан цо маргьа Цевесев магIарулав БахIарчиял ишазухъ АхIун вугин цо ханас Жиндирго гьундузухъе Гьанир хазинабалъа Бокьараб бищейилан
МагIарулас абуна Чуги хвалченги кьейин ХутIараб кинабгIаги Жиндаго балагьилин
НекIсияв магIарулав Матенадаран дуда Доб мехалъ лъачIогонищ Лъанигийищ абичIеб
Пикрабазул алмазал Асаразул жавгьарал Жанир цIунараб гъамас Босизейищ хIал гIечIеб
Дур бакIалда дицани Нилъер Дагъистаналъе Босилаан доб мехалъ ХъвайхъвагIайги тIахьалги
Гьеб гIадаб чуги гьечIо Хвалченги букIинаро ХутIараб кинабгIаги Гьелъ дуе батилаан
Гьедин гьабураб ани 460 Нилъер Дагъистаналъул ГIасрабаца цоцазе Бицунеб мацI рагIизе
Наслабаз наслабахъе Босе гьаб цIунейилан Нилъер анкь умумузул Ишал киналго кьезе
Амма нилъ цIакъ кватIана Матенадараналде Дагъистан гьанжегьанже БачIана гIенеккизе
ГIасраби къабул гьаве Дуца цIияв цIалдохъан Дарсазде кватIун щварав Амма щавкъ гIемер бугев
Цун аскIор рукIана гуржиял азарго соналъ цебе Руставелица гьезие хъван кьуна ЦIиркъил тIом ретIарав багьадурасул хIакъалъулъ тIехь
Гьанжеги гIалимзаби дуниял сверун Руставелил хоб балагьулел руго
Амма гъосул даим гьалдолеб ракI гурони вукъарав бакI кибго гьечIо
Гьедин абуна дида цо цIиркъил цIокоялъул хъабарча ретIарай чIужугIаданалъ
Дон Кихотица кинабго дунял некIого тирун букIана
Кавказалъул кьурабазда вухьарав Прометейил къиса бащадаб дунялалъ цIалун букIана
КучIдузул тIахьаздеги къулун церего нуснус саназ гIодана гIарабал
Рокьулги кьалулги лъугIуларел шигIрабазги харбазги машгьур гьабун букIана Илиада асаразул Маккаги Мадинаги Багъдадги
Бакъараб Индиялда азарил соназ цере палмабазул тIамхазда тIад хъвараб бечедаб гIакъилаб берцинаб пикру сородулел квераз 461 кодобе босана дица
ГIасраби рахун бачIана Калилаги Димнаги дир инсухъе ва гьитIинав дие гьес гIараб мацIалдаса буссинабун цIалана гьеб хIикматаб тIехь
Огь япониязул лъабмухъилаб кечI Нахъа кIиго гьоко цевехун рикши
Цебе буго цIалеб пикрабазул юк
ТIаса гIодоре накъищал гьарун хъварал асаразул формаялде цебего ругьунлъун букIана газаргъоялда релълъараб Япония
Щибаб рагIи хасаб хIарплъун букIана рикIкIадасеб Китаялъул некIсияб Таналъул сариназе
Ираназул шагьал хвалил цIаялгун цIорораб ярагъгун чабхъад рачIинчIого Фирдоусил Шагь Намегун ХIапизил рокьигун СагIадил гIакълугун Авиценил дарабазул тIехьгун рачIун рукIаралани Дагъистаналде рачIараб нухалъ лъутизе ккелароан
Мешхеталда Надиршагьасул квачIид чIараб чода бугеб бергьараб памятникалъухъ балагьун цо ираназул поэтас абуна дида Индиялдаса меседил тахги босун вуссарав персазул шагь нужер доваса цIакъ гIетIул цIун вуссана ян
Мешхеталда аскIоб бугеб Нишапуралде Г Iумар ХIаямил хабаде щвана дун
Дица пикру гьабуна Дир гьудул Х Iаям
Шагь вачIинчIого мун вачIун вукIаравани магIарухъе кигIан кIудияб роххелгун мун халкъаз къабул гьавизе вукIарав
Дуца алгебраялъул тIехь гьабурабго свакарал лахIзатаз тIамчазул рагIалда нуснус саназ хъварал асарал цIализе ниж кватIана
Гьанжеги нижеда бихьула нижералде гIагараб гIахьалаб дур ракI
Доб мехалъ мун лъан вукIаравани некIого магIарулаз дуда цадахъ гьукъараб тIагIамги цIвилаан гьукъарал бералги гьекъелаан
МагIарулазда гIурус пачаясул хучдул цере лъана Пушкинилги Лермонтовасулги кучIдуздаса
Гьел лъан рукIаралани некIого 462 батIайиса букIине бегьулаан Дагьистаналъулги Россиялъулги гьоркьоблъи
НекIсияб Россия нижер мугIрузде Мун кодор тIугьдулгун гуро бачIараб
Дуца дур поэтцин гьанив витIана Поручикасул чин гъажалдаги бан
Дица цебеги бицун букIана гьанжеги бицина Толстоясул васият магIарул чиясул хIакъалъулъ хъвараб ХIажиМурад абураб къиса херал дагъистаниязе цIалараб мехалъ гьез абуна гьединаб гIакъилаб битIараб тIехь чияс гурин живго аллагьас хъван батилин
Цебесеб Дагъистаналъул къисматалъул хIисаб гьабураб мехалъ къварилъула ракI магIарулазул азарил саназул тарих гIадат гIамал мацI кечI бахIарчилъи тIабигIат
Амма магIаруллъи анищгун рокьигун балагьун чIун букIана жидерго хъвадарухъан вачIиналъухъ
Балеб гIазуцIадалдаги щвараб бакъалдаги беролел иццаздаги ракарал цIаяздаги цIвабзаздаги магIарулаз абун буго нуж гьечIого нижее рес гьечIо
Амма нужго гIадин нижее нижер бицине тIехьги хIажат бугин
Бицуна азарил санал рарав даимав магIаруласул къиса
Азарил саназ гьав вукIун вуго тIехь гьечIого
Амма цо нухалъ жиндирго гIигун магIарде унаго гьасда батун буго цо тIехь
Гьас гьаб кодобе босун бегун буго
Цин гIодобе реххун буго
Цинги вуссунелъул нахъеги босун хулжиниб лъун буго
Релъанхъун руго мадугьалзаби
Щай дуе мун кидаго вахунареб борхалъиялда бугеб иццин кидаго мун хинлъулареб цIайин дуда цIализе лъалареб тIехьин
Абун буго маг Iарулас Дида лъимги батанин ц Iаги батанин кидакъадги дица гьабги цIалилин
Вахинин дун кидаго вахинчIеб борхалъиялде
Сулейман Стальскиясул рокъоб буго гьесул библиотека
Гьенир руго Гомерил Софоклил Пушкинил Дантел Тагорил Х Iаямил гIемерал тIахьал
Гьел руго гьасда лъалареб гIурус мацIалда
ХIикмалъарав дица гьикъана хъвазе цIализе лъаларев Сулеймание гьаб библиотека щай букIарабин
Дида абуна гьас гьаб лъималазе босулеб букIанин гьез цIализе
ХIакъикъаталдаги Сулейманил вас Мусаибица гIурусалдаса руссинарун гьел хIикматго гьезухъ гIенеккарав Сулеймание цIалулел рукIун руго
ГIурус мацI лъаларев дир инсуцаги дие Москваялдаса тIахьал рачIунаан гьел гIалабибукIдул тIамиги тун гьал тIахьазде вуссаян
Огь дида гьеб лъала Дагъистаналда Чанги Дездемоналъ къанщана берал
РукIана къисматал Отеллол гьанир БукIана къварилъи Джульеттал гьаниб
Циганай Кармен щий
Каранлъ хунжрулгун Хваралщинал ясал инсул ракьалда
Кьураби гьаргьалел ишал рукIана РекIелъ чаран лъурал васал рижана
БукIана магIарухъ чанги хасият Гьеб хунжрузда лъала хучдузда лъала Баккула кьурабалъ кьварараб гIамал Гьезул гIумру лъала гулбузда бида
Амма букIаниги гIасруаз къан руго Гьеб къисмат бахчарал гучал пардавал
Къаламул тIогьисан каранзул би тIун КучIдулъ гьеб рехсезе Шекспир вукIинчIо
МугIрул хIайранлъулел бакънал гьаризе ГьавичIо росабалъ Бетховен Шопен
464 Огь хирияб тIялъи дур къисматалъул Къалмица бицине заман букIинчIо Къалам ккураб кверзукь хвалчен букIана ХъвайхъзагIай кьурабалъ цIадул букIана
БукIана хасият рукIана хунжрул РукIинчIо нотаби рукIинчIо хIарпал
Нотаби рикIкIана хучдуца дуца Хъвана хIарпал бакънал тIухьиялъ дуца
Гьедин абун буго гьез мугIруздаги ралъдадаги къояздаги сардаздаги саназдаги гIумруялдаги абун буго белалдаги хонжродаги хвалчадаги чуялдаги нужги нижее къваригIун ругин къалам гьечIогоги рес гьечIин
Азарил саназул анищ хIикмат кинха мун щвараб магIарухъе
Кин магIарухъе щвараб жалгоги цогиялги цого къоялъ рихьулеб матIу
Дагъистанги дунялги цолъулеб кьо бице
Бицуна Гъумекдерида гIатIидаб кIкIалахъ рекъав Тимурил чIварал рагъухъабаздаса ярагъ бахъулеб мехалъ цоясул хъабчил чвантиниб цо магIаруласда батун буго доба рикIкIада бакIалдасан бачIараб тIехь Регун руго гьелъул тIанчал тIаде къулун руго гьелъул хIарпазде
ЧIварав тушманасул алип араз тарал хIарпал магIарулазул бадире ралагьун релъанхъун руго
Цониги магIарулав ватун гьечIо гьел цIализе лъалев
АхIдон руго магIарулал бухIейила цоял тIутIун гьород биччаян цогиял Гьеб мехалъ гIакъилай бахIарчияй Парту ПатIимат кIалъан йиго
Тушманасухъа бахъараб къиматаб ярагъалда аскIоб цIунейин гьебан абун
Щай гьаб къваригIараб
Нилъер гьечIо гьаб лъалев чи ян абун буго магIарулаз
465 ЛъачIого рес гьечIо нилъеда лъачIони лъималазда лъазе кколин лъималазда лъачIони гьезулги лъимал рукIунелъул тIехь лъазе бугин Дагъистаналда ян абун буго цIодорай ПатIиматица
Бицуна ТIанусдерил кьурабалъ Суракъат гIарабиялгун вагъулев мехалъ асирлъарав гIарабияс магIарулазухъе кьун буго жиндирго ярагъ чу чухъа къулден
Амма кодоб букIараб тIехь гьас каранде къан буго
Кинго кьезе бокьун букIун гьечIо
Суракъатица асирасе чуги тун буго чухъаги тун буго ярагъги тун буго
Амма тIехь нахъе босун буго тIахьал гIарабиялъ гIемерал ругин нижер гьанир гьечIин
Рагъухъаби хIикмалъун руго кодобе тIехьги босун
Гьаз гьикъун буго ЦIализеяли щай кквезецин лъалареб квегIаб кваранаб рахъ батIа гьабизе кIолареб тIехь босун ярагъги чуги чухъаги толеб къагIида щиб
Заман бачIинин гьаб цIалилин
МагIарулазе гьеб ярагълъунги чулъунги чухъалъунги къолденлъунги букIинин
Гьаб бо кьуниги кьезе бегьуларин абун буго Суракъатица
Бицуна МагIарухъ иш квеш ккараб мехалъ кодоб букIараб къиматаб хазина Иран шагьас гъваридаб гвандуги гьабун гьениб бахчун буго
Гвандиниб чIван буго кIудияб къоно
Къоноялда бикIун буго тIикъваялъул сурат
Гванда гьабуралги гьеб хазинаялъул балъголъи лъалелги шагьас тIагIинарун руго
Амма шагь тIуризе ккун вуго тIолабго хазинаги гъоркьго тун
Хан МуртазагIалида батун буго гьеб къиматаб гванду меседгIарцул гъансал тIансаби чадирал чияр ракьазда бахъараб хъамал гьабураб бечелъи
Бицуна къого къоялъ къого гIорцIеналъ баччанила шагьасул боцIи
Гьеб боцIуда гьоркьор рукIун руго цодагьал персазул тIахьал лъаларо ХIапизил сариналищ СагIадил кучIдулищ Фирдоусил Шах 466 намейищ щал гьел рукIаралали
МуртазагIалил инсуца квер гьечIев Сурхайица гьеб кинабго хазинаялъухъги валагьун абун буго Дир вас МуртазагIали гвандиниб бахчараб хазина дуда батана
Гьаб цоцазда гьоркьоб бикьила бичила
ЦIогьорас хъамила хъурмица ина
Амма тIехьалъ бахчараб даимаб холареб хазина кидадай магIарулазда батила
Гьалъул балъголъи лъараб заман бачIунебани
Кинабго хазинаялдаса хиралъилаан гьаб
Бицуна Шамилил вукIана секретарь Къарахъа МахIамад ТIагьир
Шамилица гьев хIинкъи бугеб кьал захIматаб бакIалде виччалев вукIун гьечIо
МухIамад ТIагьир гьелдаса цIакъ рекIекълъун вукIун вуго
Гьес абун буго Имам мун дида божуларогунищ
Цогиял хваралъув хвезе виччай дунги вагъизе
Киналго хваниги мун хвезе бегьуларо МухIамад ТIагьир
Хвезе киназдаго кIола
ТIехь хъвала къанагIатаз
Дуца нилъер къеркьеялъул тIехь лъугIизабе
ТIехь лъугIичIого хвана МухIамад ТIагьир
Амма гьесул васас гьеб лъугIизегIан хъвана наслабазул кIудияб хазиналъун хутIана
Гьеб тIехьалда цIар буго Шамилил цоцо рагъазулъ хвалчабазул паркъи абун
Живго Шамилил букIана кIудияб библиотека
Къоло щуго соналъ гьас анцIанцI гIорцIеналда лъун рагъалъ киве вачаниги цадахъ раччана тIахьал
Гьел гьечIого гьесда чIезе кIолароан
Ахир Гъуниб магIарда асирлъарав гьас хвалченги тIахьалги жиндихъго тезе шартI лъун букIана
Цинги Калугаялда херлъарав имамас гьарулеб букIана жиндихъе тIахьал нахъ руссинареян
ГIемераб жо лъазе ккун бугин Дагъистаналдайин абулаан гьас Хвалчадул гIайибалъ гIемерал къуна тIехьалъул гIайибалъ жеги къечIо
467 Россиялде арав аманат Жамалудин нахъ вусарав мехалъ имамас гьесда шинелги хисун магIарул ретIел ретIинабун буго
Амма гьесул тIахьал гьесухъ тун руго
Капурзабазул тIахьал гIорулъе щай реххичIел ян гIаламат гьабун гьикъаразда Шамилица абун буго Гьагъал тIахьал нилъер ракьалде кьвагьдечIо гьез нилъер росаби рухIичIо
ГIадамал чIвачIо дида гьел лъаларо
Лъазе ккун руго
ТIехь инжит гьабурав тIехьалъ инжит гьавичIого хутIуларо
Жамалудиница пача кIудияв вугин вагъуге гъовгунан гьарараб мехалъги имамас гьесухъа хвалчен босун буго
Амма тIахьал тун руго
ЦохIо гьел рукIун руго рекIел гъей Жамалудиние
Лъил тIахьалдай гьел рукIарал Пушкинилдай Лермонтовасулдай
Огь лъалел рукIинчIо гьел Шамилида Дагъистаналда
Амма лъазе бокьун букIана
ТIахьал хъвайхъвагIаял киссанго рачIана нуж Дагъистаналде гIицIго Дагъистаналъул мацIазда хутIизегIан
Жалго дагъистаниязги жидерго мацIазда хъвайхъвагIай букIинчIого хъвалел рукIана къанагIатал рагIаби батIиял мацIаз
Дида рихьана гьел кинида хонжрода хабал зонода рукъалъул къадазда мокърокь хъарщиялда гьарурал хъвайхъвагIаял я гIарабалъ туркалъ я гуржиялъ я парс мацIалъ
Гьенир ругел щинал накъищал ракIарун бажариларо
Амма гIагараб мацIалъ цIализе щибго батуларо
Гьелъ рагIи цIар хъвазе лъачIого яги хвалчадул яги чол яги хIанчIазул суратал гьарун руго
Гьезул мацI буссинабизе рее гьукъун букIана
Гьале цо хъвайхъвагIаял хабал заназда ратарал Гьаний юкъун йиго разе бокьун рукIарал санал рачIого кIинусго соналъул ригьалда хварай Бугббай
Гьаний кьижун йиго кIинусиялда кIикъоялда щуго соналъул ригьда хварай нусиялда щуго сон бараб мехалъ жеги ясгIадан йикIаго росасе арай васги гьаюрай Хурмабика
468 Гьанив вукъун вуго лъабнусго сон барав Ажарханилгин рагъда рекIеда речIчIарал чIораз чIварав КубаГIали
ГIемерал ишазул кIудияб тарихалъул халатал санал рарал нугIзал
Чанги бихьараб лъараб абураб ахIараб букIун батила гьазул
Амма пайда щиб хъвайхъвагIай букIинчIо
Цебесеб ганчIил гIасруялъул заманалъ гIадамасул чIаголъиялъул лъалкIал ругеб улка
КигIан гIемер хабардай наслабазеги инсанияталъеги гьалъ бицинаан хъвазегицIализеги лъалеб букIарабани
Бицуна цойги даимав магIаруласул Даимав магIарулас нилъееги нилъер тIалъиялъеги бищун кIудияб бищун чара гьечIеб нилъер даимлъи тасдикъ гьабулеб бищунго къваригIараб жо босун рачIаян ритIун руго батIибатIиял рахъазде батIибатIиял чагIи
Цояз хвалчен бачIун буго цояз пандур цогияз квартIа нилъ газа батIибатIиял тIагIелал рачIун руго
Бищун рикIкIадещварав бищун хадув вачIарас тIехь бачIун буго
Даимав магIарулас киназего баркала кьун буго
Амма бищунго кIудияб рецц тIехь бачIарасе гьабун буго
РакIалдещвеяздаса Дун Литинституталда цIалулеб мехалъ некIсияб Грециялъул литература нижеда малълъулев вукIана цIакъ хIалимав профессор Радциг
Гьес хъвадарухъабазул гьезул асаразул бицунелдаса гьез жиндиего гьабураб асаразул бицунаан щавкъалда асарал цIалулев гьев вукIунаан жиндихъго гIенеккун гьезул машгьурал авторал аскIор ругел гIадин нагагь живго мекъи ккелин хIинкъадго сородилев
Нагагь цониги гъалатI ккани къуръан къосарав бусурбанчи гIадин рекIекълъулаан гьев
РакIалде кколаан гьес гьеб нижее гурин бицунеб бугеб цониги доб заманалъул чигун я къацандилев яги гьесдасан къварилъун яги вохун вугин
Гьесда кколаан гьеб кинабго жиндица бицунеб нижедаги лъалеб жо бугин
Гьеб лъачIого букIине бегьулебин хIисабцин гьабулароан
Гьесда кколаан киналго гьанир 469 ругел гьанжегогьанже рагъдаса руссарал гIолохъаби гьеб букIана 1945 сон щуябго соналъ фронталда Гомерги Эсхилги цIалулел рукIанин
Амма Грециялъул литератураялъул рахъалъ гIолохъабазул лъаялъул мукъсанлъи бичIчIарабго гьев г Iодизе дагьав хутIана
Чара хварав гьес абуна Щал поэталха нуж кколел гьедин искусствоялъул аслуги кьучIги киб бугебали лъаларел
Гьев хасго хIикмат гьавуна дица
ГIолохъабазул цодагьабниги лъай букIана
Дида лъалеб жо рокъобкъватIиб бицунеб рагIараб гуреб щибго букIинчIо
Гьес Гомерил хIакъалъулъ гьикъарабго дун лъугьана Сулейман Стальскиясул бицине
Дида лъалеб жо букIана Сулейман Стальскиясда Максим Горькияс 20абилеб гIасрудал Гомеран аби
Профессор ракI гурхIун пашманго балагьана дихъ Гомер лъаларев Одиссея лъаларев унго кив гIурав мунан
Дица бицана дун Дагъистаналдаса вугин дагьаб цебе гурони тIехь лъачIеб
Дирго гIайиб дагьаб бигьа гьабизе жеги абуна дун гIалхулав магIарулав вугин
Гьеб мехалъ профессорас дида абуна гьал кIочонарел рагIаби ГIолохъанчи дуца Одиссея цIаличIеб батани дуе гIалхул гIасруялде щвезе гIемераб заман буго мун жеги жанавар варвар вуго
Киналго цIалул саназ цIали лъутIун хадубги хасго ахирал саназ Грециялде Италиялде щвараб мехалъ дида ракIалдещвана дир профессор гьесда букIараб хIалги
Гьеб хIал дида бичIчIула
Амма дида доб мехалъ дагьабмакъаб гурони жеги гIурус мацI лъаларев магIаруласда рахьдал мацIалда жеги цIализе гьечIел тIахьал кисан лъалел
КигIан гIемераб дунял лъалеб букIинчIеб Дагъистаналда
КигIан гIемераб хазина бугеб жеги гьелъухъ хал гьабун
470 РакIалдещола Дагъистаналъул радиокомитеталъул репетициялъул залалда кечI ахIулев вукIана Татам Мурадов
Гьесул букIана тIабигIаталъ гьесие кьураб кинабго Дагъистаналда рагIараб къанагIатаб хIикматаб гьаракь
Гьесухъ гIенеккана доб мехалъ Дагъистаналде щвезе ячIун йикIарай машгьурай кечI ахIулей чIужу Халкъияй артистка Максакова
Гьай гьесухъ гIенеккун гIодулей йикIана
Гьалъ гьесда гьикъана рарал саназулги бугеб лъаялъулги рахъалъ
Татам Мурадовасул лъай букIана цIакъго дагьамакъаб рарал санал гIунтIун рукIана лъабкъойилъе
Гьесда ракIалда букIана жинца ахIараб кечIалъ асар гьабун магIу бачIанин Максаковалъул
АскIор рукIараздаги гьедин ккана
Амма Максаковалъ абуна Дун ракI гурхIун гIодилей йиго
Гьадинаб хIикматаб гьаракь кинабго дунял хIайран гьабилаан гьалъ гьасул мугIалимзаби рукIаралани гьав дагьавниги цIалун вукIаравани
ЧIвараб заман чIварав гений гьунар
Гьел рагIабиги гIумруялда дида гIемерал ракIалдещола
Щайгурелъул гьел цо Татамил рахъалъ гуро абун рукIарал
Гьел гIемерал шагIирзабазул рагъухъабазул речIчIухъабазул рахъалъ устарзабазул ва Дагъистаналъул рахъалъ абурал рукIана
Дагъистаналъ чанги гIадамал кьелаан гIаламалъе гIелму букIарабани
Чан Пол Робсонал кигIан Поддубниял гьайбатал художникал артистал хъвадарухъаби дунялалда лъачIого гьаниса арал
КIикIуниса ГIусман ГIабдурахIмановасул къуваталде тIаде къеркьеялъул махщалил гIелму жубарабани щив гьесдаса кутакав залим вукIине вукIаравин абула магIарулаз
Амма къан букIана Дагъистаналъул академия консерватория театрал рукIинчIо мактабал институтал
471 Абулеб букIана Дуда лъачIониги кагъат цIализе Квергъули вугелъул ургъел щай кколеб
Щибниги жо хъвазе къваригIел ккани Къадил ГIалил бугин гIемер лъикIаб хатI
Хучдуцагун хонжроца Хъвана умумаз гIумру Дица хъахIаб кагътида Пероялъ хъвалеб буго
Бидуца авлахъазда Хъвана умумаз тарих Дица гьеб щакъиялъулъ Къалам ччун хъвалеб буго
Лъалеб букIинчIо къалам кквезе
Тушбабаз кверде рачIаян рачIарал нотабазе магIарулаз запорожецаз гIадин заруда гьоркьосанги баккизабун килщил сурат яги гьелдаеаги кутакаб бахъун битIулеб букIана
Абулеб букIана хъвачIеб кечI гIадин рагьичIеб тIехь гIадин бугин гIажаибаб ганчIазул къвачIида жаниб улка
Лъицадай гьеб кечI гьабилеб лъицадай гьеб хIикматаб тIехь хъвалеб кидадай хIарпал рижилел гьазул мацIазда
ТIахьал хъулбузул кIулал
Лъихъ ругел Дагъистаналъул хъулбузул кIулал лъица рагьулел гьел
БатIибатIияз батIибатIиял кIулаз рагьулеб букIана азарил саназ дир каву
Жеги дур васаз къалам кквелалде жеги дуцаго дур машгьураб цIар хъвалалде гIемерал гьалбадерица нухлулаз гIалимзабаз гIарабаз парсаз турказ греказ римаз гуржияз эрменияз чияр гIадамаз хъван батана дур рахъалъан
Дица некIсиял библиотекахъ балагьана дур цIар
Буго гьеб батIибатIиял мацIаз цIалун
Дур Дербентги дур Кубачиги дур ЧIикIабги Хунзахъги гьал лъалел рукIун руго рикIкIаде
Баркала 472 нухлулазе
Гьезда мун гIемер бичIчIичIо
Амма букIаниги дур хIакъалъулъ тIоцересел баянал тана гьез
Хадур санал санал гIасраби
Дур гIумруялъул тIанчал регулел руго дица гIурус мацIалъ
Дагьал гьечIо гьел
Гьезда гьоркьор Пушкин Лермонтов
Гьес бищун ахираб кечI дуде хъвана Дун къалъуда бакъукь Дагъистаналда Каранда гулла щун ккана ракьалде
Кинаб хIикматаб кечI
Амалатбекил автор декабрист Марлинский
Дербенталда гьабсагIатги буго гьес жиндирго абуралъе чIвараб зани
Гьесул хIасраталъ асар гьабуна Дагъистаналде щварав гьелъул рахъалъ хъварав Александр Дюмае
Цинги Полежаев Эрпелиги Чирюртги хасал поэмаби хъварав
КигIан ругел гьел
БатIибатIияз батIабатIайиса хъвана дур рахъалъ
БатIи батIиял батIайиса балагьана духъ
Амма жеги гIолохъанав Лермонтовасдаги ва гIумруялъул цIцIикIараб ригьалда щварав Толстоясдаги гIадин мун бичIчIичIо
Дуца киналго гьел дур кочIохъабазеги дур гIалимзабазеги бетIер къулула
Дица гьезул тIахьал бусурбабаца бисмилаги бахъун къуръан киниги кодере росула
Гьезги кумек гьабуна дие цо дагьаб мун лъазе
Инсуца абулаан Васасе цIар кьолеб къо кIудияб рохалил къолъун рикIкIуна
Дир хIисабалда гьединаб рохалил къолъун гьабизе ккун буго васас тIоцебе жиндир цIар хъвараб гьеб тасдикъ гьабураб къо
Дагъистан дур васаз тIоцебе жидергоги дурги цIар Дагъистаналъул мацIазда кида хъвараб дида гьеб лъаларо
Дида ракIалда буго тIоцебе дир гIурус учительница Вера Васильевнаялъ дур цIар хъвазе тIамураб мехалъ дица гьабураб кIудияб гъалатI
Дица Дагестан абун хъвана
Вера Васильевнаялъ бихьизабуна Дагъистан хасаб цIар бугин кIудияб хIарпалъ хъвазе кколин
Гьеб мехалъ дица хъвана Дагестан илан
Дида ракIалде ккана гьитIинабги кIудиябги 473 кIиябго гьечIого бегьуларебилан
КIиабилебги гъалатI гьабуна
Амма лъабабилеб нухалъ дица Дагестан абун унгоунгояб букIине кколеб куцалъ хъвана
Гьедин гурищ куцараб Дагъистан мунги хъвадаризе
Дуца чанги хIалбихьана
ХIарпал чанго батIибатIиял рищана гIарабалъ гIажамалъ латиналъ гIурусалъ
Гьел хIарпаз чанги ахIараб бицараб гIагарал мацIаз дуца кагътида лъуна
Гьеб букIана кIудияб роххел
Дур гIемерал хIаракатчагIаз жигар бахъана цIализе лъай босе Дагъистаналъе гьебгIан хIажатаб жо гьечIолъи гьезда бичIчIана
ЦIалана МахIач Уллубий Жалал Гьарун МухIамадМирза дур машгьурал инкъилабалъул бахIарзал
Жив чIвазе къотIараб шаригIаталъул диваналда цебе Москваялъул университет лъугIарав Уллубий Буйнакскияс абуна Дун цIалана нужгун жигаралда вагъизе бажариги махщелги букIине киналго залимзабигун зулмучагIигун къеркьезе къуватавги ракI чIчIаравги лъугьине
Гьадинал лъай босараз цIалараз цIанги малъунги бачана мугIрул халкъ битIараб нухде
Гьезул ахIиялда рекъон чабхъад араб мехалъ гIадин азарил саназе багьа холареб хазинаялде тIаде ккана Дагъистан
Амма гьелде щвезегIан гьитIинал хIарпаз хъвалел кIудиялъ хъван кIудияз хъвазе кколел гьитIиналъ хъван гъалатIал рукIана
Лъабабилеб нухалъ хъвана ана битIун хатI
Гьале тIоцересел тIахьазул журналазул цIарал Рогьалил цIва ЦIияб нур БагIарал мугIрул Жайран МагIарул кицаби ЛъарагIазул маргьаби Лаказул чагуралъул накаби Даргиязул къисаби Лезгиязул кучIдул Совет Дагъистан
Гьел киналго гIагарал мацIазда гIицIго цIарал гуро байрахъал кваркьаби хвалчаби руго
21абилеб соналъул февралалда дагъистаниял Ленинида аскIоре щвараб мехалъ дагъистанияз Ленинида бицана рагъалъ чIунтараб жидерго тIалъиялда бугеб захIматаб хIал
Бицана бугеб ракъиялъул
Ракъун чIахI кунеб букIана
Бицана язихълъиялъул 474 гIицIлъиялъул
Намусал магIарул руччаби квачараб сардилъ унел рукIана иццде лъел цIезе бихьиназдаса жидерго гIицIлъи бахчизе
Бицана бецIлъиялъул лъай гьечIел магIарулал будундибираз гуккулеб куцалъул
Доб мехалъ Лениница гьикъана Щал гIемерал ругел Дагъистаналда коммунисталищ маллазабийищ
Жеги маллабахъ гIенеккарал гIемерал ругилан жаваб кьуна Лениние
Лениница хъвана Дагъистаналде битIизе чед хам типография шрифт хIарпал
Чадидаги ратIлидаги цадахъ Дагъистаналъе щвана тIехь
Къулана Дагъистан тIехьалде тIаде рогьана сордо рагьана гордал росана мугIруздаса накIкIал бихьана ралъад дунял
Бихьана жибго жиндаго букIарабги бугебги
Бихьана баянго жиндирго нух рекIана чода
Байбихьана гьалъ жинцаго хъвазе жиндирго рахъалъ
Сулейман Стальскияс Максим Горькиясда гьарун буго Дунги мунги кIиялго херал чагIи руго
Нилъеда дунял бихьана
Нилъ кIиясулго руго кучIдул
Дуца хъвала мун цIаларав вуго
Дица ахIула дида хъвазе лъаларо
Гьадин нилъ кIиялго гIадин буго гьанже Дагъистанги Россияги Россия лъай бугеб буго
Дагъистаналда жеги гIемераз щакъидалъ ччураб килищ кагътида цулеб буго гьулбас гьабизе
Бегьиларищ дуца нижер роххелги къварилъиги къисабиги кучIдулги хъвазе цо лъикIаб лъай бугел чагIазул бригада битIизе гьез нижер нижедаги дудаги улкаялдаги дуниялалдаги бицине
Нижги ниж ругин абизе
Сулейманил калам Максим Горькие гIурус мацIалде буссинабуна Эффенди Капиевас
Горькица Сулейманил гьари тIубазе тIаде босана
Амма абуна Эффенди Капиевги вихьизавун дида ракIалде кколин гьанже нужер Дагъистаналда гIолел ругин ва жеги гIезе ругин цIаларал гьунар бугел гьадинал гIолохъаби
ЛъикI 475 букIинаан гьез хъвани киналго мацIазда Дагъистаналъул хIакъалъул
Рукъалъул хIал къадада лъикI лъалин гурищ нужер доба абулеб
Гьеб суалалда тIасан Сулейман Стальскиясги Максим Горькицаги цоцахъе хъварал кагътал кинабго Дагъистан алъ цIалана
ГIуна ва гIолел руго Горькица абурал тIолохъаби
Гьез хъвана хъвалеб буго ва хъвазе буго Дагъистан алъул хIакъалъулъ хIикматаб лъугIи гьечIеб тIехь
Цебе инсуца васасе васият гьабун хвалченги тIамурги толаан
Гьанже къаламги тIехьги толеб буго
ГьечIо Дагъистаналда вас гьавуларебги тIехь хъваларебги гьеб къватIибе биччаларебги къо
Киназго жидежидер Дагъистаналъул бицун хъвалеб буго
КIикъоялда анцIгоялдаса цIикIкIун саназ дир инсуца хъвана гьеб
Гьанже дицаги хъвалеб буго дирги хъван лъугIиларо
Дицаги лъималазул киниялда карандашги тIехьги бухьина хонжрол бакIалда
Инсулги дирги цогб Дагъистан цоцазул къалмазукь хисун бугеб куц
ХатI хIарпал гIамал гIадат гIуцIи тIабигIат бакъая
Огь гьаб гьоко гирун унеб бугеб куц иргаялда цояз цоял хисун хадуб ц IцIан
Инсуца абулаан Лъалебги кIолебги батани хъвай кIоларебги лъаларебги батани цIале
Инсуда абуна цо рес бугев цIализе хъвазе лъаларев чияс тIахьазде кверги битIун гьазда гуро лъай бугеб ХIамзат гьаниб бугин жиндирго бетIералда килищги цун
Эмен кIалъачIого вуцIухIун чIана
Гьас гьикъана БитIун абулеб гьечIищ дица
Инсуца абуна ВитIаравги тIекъавги лъазе кIиясдаго гьикъула диваналъ
ТIехьалда гьикъизе гьеб дуда лъаларо дуда бичIчIуларо
Дур ботIрониб бугеб лъай дебего мун лъалев чи вукIаниги дидаги бихьизе кIоларо
ГIададисеб дагIба ккела 476 Инсуца абулаан кIудияб талихI бугин чуяздаги чахъабаздаги хъвазецIализе лъангутIи
Лъарабани гьел цоял кквезе чIелароанин цоял хъвезе чIелароанин
Инсуда цоги чияс абуна бихьарабги рагIарабги гIумругIан гIакъилаб тIехьбук Iунарин
Инсуца абуна БитIараб бугин бихьарабги рагIарабги гIумру цIализе кколин
Амма кагътида хъвачIони нилъеда цадахъ унин
ЦIо боцIуца гIорцIарав чияс абуни жинца тIахьазул рачIчIги гIинги лълъарги кколин
Инсуца абуна ТIехь я гIака гурин я дегIен гурин я гIорцIен гурин
Гьелда я рачIчI я лълъар я гIин букIунарин
Дуда бугеб лъайги дур гурин дур гIачиязул бугин
ГIачи гIемераб мехалъ жив гIакъилин гохIде вахунев гIачи гьечIеб къоялъ жив ахIмакъин къеда нахъа вахчула
Дуда лъай батаниги гьеб дуего буго
ТIехьалъул лъай кинабго Дагъистаналъе бугин
Инсуца хъвана Дуца гьалмагълъун ккве квер гIатIидаб тIехь Кидал бокьаниги дуй пайда кьолеб
Гьудуллъун те дуца литература Мун хисарданиги цо хIал ккун чIолеб
Инсухъе цоцо гIолохъанал поэтал рачIараб мехалъ гьав цин хъвараб хатIалъухъ балагьулаан
Хурул бетIергьан щивали гьениб бахъараб рахъалъухъбалагьун лъалин
Цинги гьас гъалатIал ритIизарулаан гьениб тIанкI лъун доба суал ишара лъун
Хадуб бетIер хьвагIулаан битIун хъвазе ругьун гьавеян
Цоцояз инсуда абулаан къоабилеб гIасруалъул Гомерас щибго хъвалеб
О дида лъачIо тIасалъугьа ян абулаан
Гомерида Гьединал гомерал хъвазе лъаларел я хъваниги цIализе гъалатIаз хIал кIоларел жеги руго
Инсуе 477 кочIолъ хIарпиял гъалатIаз цIякъ рахIат хвезабулаан
Жиндирго цо кечI газеталда гIемерал гъалатIалгун бахъун бачIараб мехалъ инсуца хъвана Рохалил байрамалде Дагъистаналъ ахIизе ХIадур гьабураб кочIой Ккараб балагь бихьулиш
Живживасда бятIабатIайиса цеве чIолев ватила жиндирго эмен
Дида цеве чIола рогьалида тIехьялъе жиндирго бугеб кьолев тIехь хъвалев
Къаденахъеги гьеб хъвалев
Бакъанидаги тIехьалда бугеб жиндиего босулев
Къасиги тIехь цIалулев
Инсуца хурги бекьулаан харил гъуниги балаан
Хунзахъе нахъе хъулухъалдеги унаан
Дида ракIалда буго хъизан хьихьараб ХъяхIаб чода рекIун евердуляан эмен росабалъ
Амма дида цеве чIола бортилеб гIалин яги кодоса борчIун боржун иналде хIинкъараб хIинчI гIадин
хIайранго кодоб тIехьги ккун эмен
Гьалбал хипияв инсуе хIал лъазе течIониги
гьеб хIайранаб лахIзаталъ вачIарав гьоболас балаго как биххизе гьабураб гIадаб асар гьабулаян
Гьединал лахIзатаз эбел кваридасан хьвадулей гIадин хьвадулаан бигьа гьабун
КIветIалда килищги цвизабун нижеде лъималаздеги ишан гьабулаан Хъудуге
Эмен хIалтIулев вуго
Жийго цоцо гьоркьогьоркьоб нуцIаги къирун балагьулаан гьесие къваригIун йигищали яги щакъитIелалъуб щакъи тIагIунеб бугищали
Эбелалъ кидаго течIо гьеб тIагIине
Инсул гIумруялда кIиго воххараб къо букIараб батани цоялъе гIилла букIана тIехь
КIиго къваридаб къо букIун батани гьезул цоялъе гIилла букIана тIехь
478 КIиго хIасратаб яги ццидалаб къо букIараб батани гьезул щибалъул цоялъе гIилла букIана тIехь
Жинца цIалулебги жинцаго цогиязе цIализе хъвалебги
Инсуе захIматаб хIалтIи букIана цониги чияс гьарараб жо гьабичIого кьечIого тезе
Бугеб жо гьечIин абизе гьереси бицине бегьулеб жолъун гьес толароан
Бищунго цIакъ гьав хIинкъараб гьасул чара хвараб жо букIана цониги гьоболас цIализе жиндие хирияб тIехь гьарараб мехалъ
Гьединал лахIзатаз тIехь кьезе ритIарал кверал гьасул гьел кьун хадубги гIебеде ритIахъего хутIулаан квердаса боржараб хIинчI нахъе боржун бачIинеб гIадин
ЦIараб заманалда кьураб тIехь нахъе бачIинчIеб мехалъ гьас гьоболасухъе хъвалаан дун цIакъ чIалгIун вугин дуда цадахъ арав дирго гьудуласухъ
РакIалда гьечIищ гьесда нахъ вуссинеян
Гьал хиси гьечIел гьудулзаби инсуда цадахъ рукIана киналго сапаразда
Хеккого эбелэмен хварав аккьго яццалда гьоркьов цо вукIарав тIагъур лъурав бесдалав гьитIинго гьас росу тана
Инсул вацгIалас гьав кьуна цогияб росулъе гIараб цIализе кIудияб росдал кIудияб гIакълу букIунин абун
Гьелдаса нахъе мискинав мутагIилас гъеждаса хулжал къанагIат рахъичIо
Цояб хулжил гIагалъуб тIехьгун цоялъуб тIеххгун гьав цо росулъа цогиялъуве ун цIалана
Щибго кодолъи гьечIого вуссана гьав жиндирго мискинаб тIасан гъеду боржараб гъастIа некIого цIа бакичIеб рокъове
Амма гьас цадахъ бачIана бихьаралъги цIаларалъги кьураб лъай кочIое камиллъараб гьунар
Лъайги гьунарги гьел цадахъ ругони мун гIадада хвеларин абуна росуцояз гьасда
ТIехьалъги кучIдузги цIунана
Ва гьанжелъагIанги гьез цIунун буго инсул цIар
Инсул кучIдузул мухъал кицабилъун лъугьана
Гьасул рагIаби бегIераб махсараялде руссана гьасул цIарги гIумруги халкъалъе хIакъикъияб яги ургъун бахъараб хабарлъун лъугьана
479 Гьас хъвана лъималазеги чIахIиязеги унезеги рачIунезеги колол махсараялъеги дагьалги пашманалги
Хъвана кочIохъабазеги театралъеги улкаялъеги кучIдул поэмаби пьесаби басняби маргьаби магIарулазул гIадатал
Гьасул букIана печаталда кьабураб гIадаб гIажаибаб хатI ва хатIалда рекъараб пасихIаб хIеренаб мацI
Гьелъин кинаб букIаниги халкъалъе хIажатал хIукмаби хитIабал хъвазе гьасда гьарулеб букIараб
Хъвана гIарабалъ гIажамалъ латиналъ гIурусалъ киналго алфавитаз квегIиса кваранихун квараниса квегIихун
Щай квегIиса хъвалеян гьикъигун гьас абулаан квегIаб рахъалда букIунин хIасрат квегIаб рахъалде къалин кинабго къиматаб данде
Гьеб буго гьанжесеб алфавит латин гIурус
Щай квараниса хъвалеян гьикъараб мехалъ гьас абулаан кваранаб бугин къуват кваранисан балин ханжар босулин ишан
Кваранаб рахъалдасан хъвалаан гIарабги гIажамалъул накъищаз
Гьел киналго рагIаби гъваридаб магIна тIалаб гьабуларел бигьаяб махсаралъун букIана инсул
Амма махсара гуро цо гIумруялда жаниб ункъо алфавит
Щибаб цIияб наслуялъ цояб нуха регIана цогиялда дандчIвай гьабуна
Дидагоги кIиго батIияб алфавит малълъана школалъ
ГIемераб мехалъ кьечIеб щвечIеб букIинчIеб
чIалгIараб алфавит гьанже жибжиб мацIалъе жибжиб бачIун бугин абулаан инсуца
КигIан цIалиялде гIащикъаб улка букIине кколеб Дагъистан гьел киналго цIалараб лъазарураб
Инсудаги лъалаан гьел Киналго хIарпал росана гьас хIайранаб магIарул мацIалъ асарал хъвазе
Цогияб мацIалъ гьас щибго хъвачIо
Цогиял мацIаздасан гьасда лъикI лъалаан гIараб мацI
Гьеб мацIалъ жеги цодагьал рокьул кучIдулги хъвана
480 Гьел гIараб мацIалъ хъваялъе гIилла букIана кидаго гьаричIел гьел тайпаялъул асарал цIализе дагьаб хъизаналдаса лъималаздаса росдадаса намуслъи
КучIдул рукIине кколин эбелалда аскIобги яцалда аскIобги ясалда аскIобги киназего цIализе бегьулел
АнцIила анлъго сон бачIев чиясе балагьизе гьукъулеб искусство дидаги лъикI бихьуларин абилаан инсуца
Инсул бицунаго дун дагьав темаялдаса рикIкIаде кколев вуго
Дирго темаялде вуссинин
Тема лъай хъвайхъвагIай тIахьал
Хъвана инсуца гIарабалъ алифалда а гъоркь и цебе у а и у ян ахIулаго малълъараб алфавит
Жиндаго тIоцере лъарал хIарпал
Щибаб хIарп гьелъул гьасие хIарп гуро букIараб
ТIубараб чIаголъи букIана
Жибжиб хIарпалъ гьасда сурат щебе чIезабулаан
Гьез цере чIезарурал суратал гьас цо гьалмагъасул хъашго хъвараб кагъат бачIарабго кочIодалъун рихьизабун руго РатIалалъ цIалареб тIанкIги жаниб лъун Жергъадул щоб гIадаб нун бихьуларищ
Рихьи тIаса бичун чIалу хутIараб ЦIунтараб гьор гIадаб гьи бихьуларищ
Биялда гъоркь бугеб кьурухъ балагье Могрица гирундай ккезе гьабураб
ГIиялда тIад лъураб тIалу бихьулищ ТIохил михир буго бахине гьабун
Гьел киналго хIарпал данде гьабураб хатIалъ цебе чIезабураб сурат инсуца гьадин бихьизабулеб буго Я лъачи лъил дуца аб хатI куцараб Кагътил гьумер цIолеб цоцо мохъ бугин
Катил бохги босун хъвараб лъаларо Лъаб гIаркьелаб буго гIемерисеб хIарп
ГIаламат дуца аб херхун бугеб куц 481 Гъурун гIодоб бараб рохьилан ккола
ГъоркьтIад лъураб игIраб бихьараб мехалъ Вехь вачIуна цеве гъежда т Iилги лъун
Дур хъвайхъвагIаялде тIаде къулигун ТIилица багъулеб халкъ чIола цебе
ЧIахIа хатIалъ хъварал мухъал рихьидал Бархъалисел щола щегIгун ракIалдеI Хадубги гьабго къагIидаялда буго
Гьеб кечIалъ бичIчIичIого цоязул бичIчIигун щогиязул ццин бахъинабуна аварагасул хатI канун бугин
Жеги дояс кочIодалъун кагъатцин бачIана инсухъе Алипалги какун кучIдул гьаризе Киб батараб ХIамзат къуръаналда хъван
Амма инсул пикруги букIинчIо гьасда ракIалдеги ккечIо алип какизе
Алии хвезабулезул хурибе букIана гьас хъвалеб
Инсуда цониги алипалде цониги мацIалде квешаб рагIи абичIо
Абулелги гьасие рокьулароан
ГIарабаз Дагъистаналде гьабураб чабхъеналъул бицунаго гьас абулаан гьелъие я гIарабазул мацI я хъвайхъваг Iай гIайибияб гьечIин
Инсуе рокьулаан гьезул чIахIиял къачIарал мужалаталги рагьун жинцаго цIалулел тIахьал
Гьел тIахьаздасан гьас росдал гIадамазе цIалулаан гIемерал хIикматал къисаби саринал маргьаби
Щибаб бакъанида нижер тIохде бакIарулаан халкъ Калила ва Димнаялъухъ гIенеккизе руцаби гIемерал гIарабазул назмаби рицинаризе
Гьел руцабазул инсуца чангояб жиндирго магIарул кочIоеги босана
Инсуда гIурус мацI лъалароан
Амма гIарабалдасан гьес цIалана жеги доб мехалъ магIарул мацIалъ вукIинчIев Чеховасул харбал
Хасго гьесие бокьулаан Хамелеон
ВукIинчIо Чеховасдаса 482 хирияв хъвадарухъан инсуе
ГIагараб мацIалъ цIалана гьас Толстой
Ахириял соназ гьеб мацIалъ Роман Роллан гьесул асарал пикраби рукIана гьас тIадчIун цIалулел ва блокнотазда гьелда тIасан жиндирго ругел хIисабал хъвалел
Цоги рахъалъ маг Iарул мацIалда хъвайхъвагIай букIинчIого цояз букIаниги гьаб мацI пасихIаблъун бихьун цогияз Дагъистаналъул цIаларал чагIаз Дагъистаналъул ахIвалхIал гIараб мацIалъ хъван букIана къанунал къисаби хIукмаби
Гьебго гьабулеб букIана некIсиял Дагъистаналде рачIарал нухлулазги
Г Iараб парс турк гьал мацIазул хъвайхъвагIаязда руго гIемерисел магIарул къисматалде байбихьуде нилъ рачунел тIахьал
ГIарабалъ рукIана рикIулел цересел занал
Заназда хъвараб цIализеги баян гьабизеги инсул кIудияб махщел букIана
ЦIакъ къо бихьарал Дагъистаналъул тIахьал
БатIибатIиял хатIаз батIибатIиял мацIаз хъвана нуж
Хъвана мухь харж гонорар тIалаб гьабичIого
Амма инкъилабалъ гурони гьел тIахьал рахъичIо ва халкъалъухъе цIализе кьечIо
Инкъилабалъул цIаралдасан кватIибе биччараб тIоцебесеб магIарул газета БагIарал мугIрул гьенир рахъана инсул тIоцересел кучIдул
Эмен живго гIемерал саназ газетазда хIалтIулев вукIана КIочонаро гьес жеги гьитIинав дун Хунзахъ газета бахъулеб типография бихьизе вачараб заман
Цояз хIарпал рищула цояз кьабгIула цояз къотIула
ХъахIаб кагътил гьумерал цоязда хадур цоял къанида тIамурал панкъал гIадин рахъунрахъун рачIуна
КигIан вакъараб мехалъги панкъазухъ гъасда хал ккун вукIинчIо дуй щибаб хIарпалдасан хIикматаб махI бугеб газеталъухъ гIадин
ХIикматаб букIинарищ жакъа рокъоб дир берда цебе инсуда хъвараб кечI метер радал газетаги рагьун азарго чияс цIали
Газеталда бищунго цебе дица балагьулаан ГIажаибаб бокIон
Гьеб бок Iнода букIана гIемерисеб мехалъ бакI инсул кучIдузе
483 КучIдул кучIдул
Т Iахьал тIахьал
Ункъабго кIудияб том поэзия инсул гIумру магIаруллъи Дагъистан
Диеги цогиязеги васият
Эмен хвана тIахьазги къалмазги кагътазги сверун ккун рокъов
Гьудулзаби дида аскIор ругилан абулаан гьес гьезухъ балагьун
ГIемераб цIалана лъана хъвана
Амма гIемераб хутIана лъачIеб цIаличIеб хъвачIеб
Гьеб хъвалеб буго ва хъвазе буго наслабаз
ЦIалана цIалулеб буго Дагъистан
Гьанже цо Рохьоб араб къо рохьоб хвезабураб лъикIанги абулелъул дунго цIализавураб куц бицинин
Дунго цIалараб куц гуро гьеб дун цIализавураб куц буго
Дир тIоцевесев кIочонарев мугIалим ТIанусиса ХIасан
Дир букIана щугоанлъго сон
Дол саназ кинабго Дагъистан партаялда нахъа гIодоб чIчIун букIана
Инкъилабалъул цIурмаца киналго цIализе ахIулел рукIана
Цоялда хадур цоял рагьулел рукIана школал техникумал
ЦIалулел рукIана чIахIиял гIиссинал руччаби бихьинал
КIочон толаро ликпунктал культштурмаялъул чабхъенал росабазул къадазда рарал Дагъистаналъулги улкаялъулги картаби тIоцересел букварал тIоцере инсуца росарал тетрадал тIахьал
Инсуца росабалъе унгIадамал ахIулел рукIана гIелмуялде гьумер буссун хIалтIизе
ХIайван гIадамасдаса БатIа гьабизе ккани БатIаго рачIчI букIинги ШартI гуро гьалмагъзаби
ГодекIаби реххун тун ХъвайцIалиялде руссун Тезин басрияб гIадат Босизин мадавият
484 ЦIияб хъвайхъвагIай
Инсуца гьеб баркана
Инсуда кидаго унтун букIана рекIелъ живгоги Дагъистанги кIудияв Россиялъул культураялдаса тIун букIин
Гьелъ инсуца абуна Дагъистан кIудияб улкаялъул цо бутIа бугин цо кIудияб гъотIол гIаркьел бугин
Гьелъие къваригIун бугин кIудияб гIалам лъазе гьелъ гьезул хатI тIехь гIумру цIализе ккун бугин
ЦIияб нух ЦIияб канлъи ЦIиял гIадамал гьале доб мехалъул ахIиял
Гьел ахIиязда данде ритIана инсуца лъималги
Амма цIиялъ нух бигьаго бахъулеб букIинчIо
Гьелъул нухде ганчIал ралел чагIи гIемер рукIана
ТIоцересел школазул гордал гIемерал рекулел рукIана Вехьас тIехь цIалараб гьабигьанас дарс малълъараб дунялалъул пайда щиб гьанжеян абулел рукIана
Цоцо бихьиназ Ликпункталде унел руччабазул хIур кIутIулеб букIана
учительзаби нахъасанги реч IчIун чIвалел рухIана
Дидаго ракIалда буго учителасда речIчIулаго гулла картаялда щун кинабго дунял борлъизе бахъанин цо кьвагьаралъин хъачагъасул рахъалъ инсуца абулеб
Дол инкъилабалъул тIоцересел саназда гIемерал росабалъ цIияб цIалиялда цадахъ цебесебги гьабизе жигар бахъулеб букIана
Цоцо бакIалда гьеб кIиябго жубан букIана
Киб базар бугеб киб тукен бугеб кив ГIали вугев кив ГIумар вугевали лъалеб букIинчIо
Дир кIудиял ваццал росдада аскIоб бугеб Хундерил хъалаялъуб рагьараб ШКМалда цIалулел рукIана
Дун гьезда хадув хал гьабун я гьел руссинегIан хал ккун вукIунаан гьезда бахиллъун росулъ
Дир гъира букIана хехго цIализе ине
Амма анкьго сон тIубачIого дунцIализе восулев вукIинчIо
Доб мехалъ нижер росулъги букIана хъалаялде лъимал ритIизе бокьичIезе яги цIияб цIали къабул гьабичIезе гьабураб бащдаб мактаб бащдаб мадраса жубараб школа
Цояб бох гьеб школалъул доба 485 букIана цояб гьаниб букIана
Гьеб школалда цIар букIана ХIасанил школа абун
ХIасан гьев дица тIоцебесеб тIехьалда рехсон вукIана цо росулъ учительлъун цоги росулъ комсомолазул секретарьлъун лъабабилеб росулъ будунлъун яги дибирлъун вукIанилан
ВукIинеги вукIана гьединав чи
ХIилла гьечIев ракI лъикIав гьесда кколаан гьеб кинабго цадахъ бегьулебин
Граждан рагъазул заманалъ гьав вукIана партизанлъун
Цо нухалъ гьав витIун вуго партизаназул къукъаялъ цо кквезе щварав бандав Муслим Атаевасул штабалде вачун
Нуха бакъанимех щварабго ХIасан цо лъарал рагIалда гIодов чIун вуго
Бандасдаги абун буго дица как базегIан гIодовчIаян
Бандас ХIасанида гьарун буго бегьани кверал ричейин как базе бокьун бугин жиндиегиян
ХIасаница абун буго гьабгущинаб квешлъи гьабурав дуе как щайин
КигIан гьел раниги жужахIалъуве рехичIого толарин мун
Хъачагъ тIаделъун вуго Кин букIаниги мун бусурбанчи
Муслим Атаевас дун чIвачIого теларо
Биччай цо хвалда цебе как базе
ХIасаница кверал ричун руго мун вукIанин абулев Совет хIукуматалъ магIарулазе как базе биччаларин бай дурго гьанжейин
ХIасанги цебе бихьулеб бакIалда туманкIги лъун как базе жуван вуго
Какалде машгъуллъун гьев вугеб заманалъ бандав вахчун вуго
Вахчарав гьав как бан бахъингун ХIасанида ватилищха
Бахъинарищха ХIасанил ццин
АллагьасхIа гьаб инкъилабалхIа гьерсихъан дунял рагIалде аниги мун ватичIого дун чIеларо дихъа мун ворчIиларо ян абун буго ХIасаница
ХIакъикъаталдаги гьас гьав кибалиго колода ккун вуго
Вухьа къан Муслим Атаевасул партизаназул штабалде щвезавун вуго
ХIурият ккун тIоцересел саназ ХIасан вукIун вуго росдал Советалъул секретарлъун
Бицуна киназего чIван чIикIун буго гьасул печать
486 Цониги кIвар бугеб суал гьоркьобе ккани гьас абулеб букIун буго гьеб росдал дибирасдаги райисполкомасдаги гьикъун гьабизе ккелин
Цо нухалъ гьас исполкомалда цебе масъала лъун букIун буго жидерго росулъ выходной къо базаркъоялъ гьабичIого рузман къоялъ гьабеян
Гьас жигар бахъулеб букIун буго хIукуматалъул законал хитIабал хIалтIаби халкъалда гьоркьор тIиритIизе гьаризе гьелдаго цадахъ тIад чIчIей гьабун буго рагъазул заманалъ дагьаб зарал ккараб мажгит къачIазе
КъачIараб гIуцIараб мажгит рагьизе рузман къо чIчIезе гьабун букIун буго
Гьеле гьеб заманалъ Хунзахъе рачIун руго магIарухъе культурияб чабхъен гьабулел хIаракатчагIазул къукъа хъвадарухъаби художникал гьанжего гьанже рагьулел ругел театразул артистал ахIулел хъвалел кьурдулел чагIи
Райкомалда ХIасаница мажгит рагьиги гьабулеб бугин рагIун хIукму ккун буго кинабго гьеб халкъ гьасул росулъе битIизе
ХIасаницаги росдацаги лъикIаб дандечIвай гьабуна гьалбадерида
Гьезие гIоло чуял риччай гIуцIун буго гьаби хIелкал бугъби рагъизарун руго гьецIо речIчIухъ лъугыт кьурдихъат гьабун буго
Гьалбадерицаги гьениб хабар бицун буго кучIдул цIалун руго суратал рахъун руго халкъазда гьоркьосеб хIал хIукуматалъ цере лъурал масъалаби ричIчIизарун руго кьурдул жочIол кIудияб концерт гьабун буго
БитIун концерт кепалда унеб мехалъ росдал михIмаралъусан ахIун буго зирараб гьаркьидалъун как
ХIасаница вахъун кIалъай гьабун буго Нижер росдал мажгит рагьулеб хирияб къоялъ нижги кIодо гьарун гьанире рачIаралъухъ нужое кIудияб баркала
Гьанже ниж цодагьаб какде инин
Нужоца кеп кечI ниж рачIинегIан те бокьани ниж 487 рачIинегIанги нужго ахIулел рукIа
Цоял какде ун руго цоял хутIун руго цоял щиб гьабилебали лъаларого дорегьанире балагьахъдулел рукIун руго
Гьалбалги ахIиладай ахIилародаян лъаларого рукIун руго
Гьеб мехалъ тIохде рахун руго машгьурал ГIарашил ГIумарги ГъазимухIамадги КIогьориса ПатIиматги кIиго тIагъурги цо кIазги кIиго тIамурги цо жергъенги
ГIумарица гьикъун буго ахIилищан
Цоял ахIеян цогиял гьорлъан гьулгъудулел рукIун руго
Биччан буго ГIумарииа гьаракь гьесда хадуб ПатIиматица хадубго чIван ГъазимахIамицаЛениниде Дагъистаналде гьабураб цIияб жеги рагIичIеб кечI ахIун буго
Гьез гьеб ахIун буго цин борхун эхеде тIамур жергъенги ккун хадур гьел кереналда цвизарун цинги гьезул гьумер сверизабун гIенеккаразда кинабго сверухълъиялда бихьизабун
Гьеб кечIалъ как балаго цоцо къулараб бетIер мех щвелалде борхизабулеб букIун буго борхараб бетIер къулизе кватIизабулеб букIун буго
ГIемерал санал ана гьанжеги бицуна ХIасанил росулъ гьел хIайранал гьалбадерил
Гьезда цадахъ эменги вукIана инсуца чода нахъа рекIинавун вачарав гьитIинав дунги вукIана
Гьалбал унеб мехалъ гьез росдае сайигъаталъе тана патефон кечI ахIулеб машина цIиял рахъарал магIарул тIахьал гьаракь кIудияб радиогромкоговоритель
Гьалбадерица сайигъат гьабураб гьаракь кIодо лъица амру гьабунали лъаларо мажгиталъул кIалтIа букIараб телалъул хIубиялда бана
КIудияб питнаялъе батана гьеб
Радалалдаса къасилъагIан Халъалаан ахIулаан бицунаан
АхIулеб какалъулги гьелъулги гьаракь жубагъубан цонигияб бичIчIуларел сагIтал рукIана
488 Гьединаб заманалъ цо лъицаялиго гIужилав чанахъанас кисаналиго сачма туманкIги речIчIун занкIан чIезабулеб букIана гьеб
Хадуб къадиялде ХIасаница хIободеги вахун жинцаго къачIан кIалъазабулеб букIана
Амма нахъеги чанахъанас речIчIараб жоялъ чIезабулаан гьеб
Нахъеги тIадеги вахун махщалида къачIалаан ХIасаница
Гьедин радио биччалебкъалеб гIажаибаб къагIида гIемераб мехалъ халалъана
Къаси кIалъала радал чIола
ХIасанги цогиялги гIемераб мехалъ гьев балъгояв чанахъан валагьулел рукIана
Амма кинго ватун гьечIо
Цо нухалъ радал ХIасанихъ балагьарав мадугьал жиндирго беразда божун гьечIо
Гьав живго ХIасан вукIун вуго гIужилав чанахъан радал речIчIараб жоялъ радио чIчIезабулевги къасиялде гьеб къачIалевги
Гьасулъ какги кечIги багъулеб букIун буго яги гьас жинцаго абухъе гьас гьел цолъизаризе рекъезаризе жигар бахъулеб букIун буго
Гьас рикIкIунаан къуръан Совет хIукуматалъул законазде гIагарлъизе кколин
Гьас рукъалде руссиналде росасе лъадиялда магьари лъезеги тIалаб гьабулаан
Гьелдаго цадахъ ЗАГС хъвазеги рачунаан
Гьас цIакъ кIвар кьолаан дуниял свериялъул зобракьалъул гIаламатазде
Гьелда бараб лъилгунго данде кколареб жиндирго гIелму букIана гьасул
Гьеб гIелму лъазабулел гIажаибал къагIидабиги рукIана ХIасанил
ТIубараб сордокъоялъ цо кьурул рагIалда кьуричIого валагьун чIолаан гьав зодоб къирбалцIва бихьизегIан бихьун хадуб гьеб кин хьвадулебали лъазе
Живго къваригIелалъ какдемакде унев мехалъ гьеб бакIалда жив вуссинегIан кьуругеян чIужу толаан гьас балагьун
Школалда дарсал кьолеб мехалъ ниж гIисинал лъималги толаан
Заралда тIад зарги сверизабун бицунаан дунялалъул бакъмоцIа 489 лъул цIвабзазул рукIарахъиналъул
ГIемер бицун букIаниги дир рекIелъ хутIичIо ХIасанил гIелму
Анкьго сонги гьечIого хъаладухъе цIализе восичIев дун росулъ женжелев вукIинчIого бокьарал унеб бокьарал унареб ХIасанил школалде хьвадана
Гьасул дарсазулъ кинабго жубан букIана некIсияб мадрасаги гьанжесеб школаги цересел мутагIилзабиги гьанжесел цIалдохъабиги гIажамги гIарабги латинги гIурусги
Цин гьас кIудияб хъорщода хъварал гIараб хIарпалги цIалулаго абулаан дида лъазаре гьалин дур эмен гьал хIарпаз цIаланин гIумруялъ
Хадуб къаде доскаялда гьас хъвалаан гIурус хIарпал
Цинги абулаан дида лъазареян
Дур инсуца цIороберал ралеб ригьалда вугев чияс цIалун лъазе гьарунин гьал
Дуе къваригIине ругин
Цоцо мехалъ долцоялги гьалцоялги лъазе гьарун те жив рузманалдаса вуссинегIанан абун унаан гьав
ГIараб малълъулеб мехалъ гьасухъ тIил букIана кодоб гIурус малълъулеб мехалъ линейка букIана
Гьеб кIиялъго дунги вухана
Гьеб ккана гьадин
Нижер мина буго мажгиталда аскIоб
КIиялдаго гьоркьоб цо галул манзилалъул къватI буго
ГьитIинав дун нижер тIаса тIохдасан мажгиталъул тIохтIе кIанцIулаан
Гьеб сабаблъун ХIасаница кIутIана цин дир хIур
Хадуб гьеб мажгиталъуб клуб абизе клуб гуреб избачитальня абизе эб гуреб цо гIахьалаб бакI гьабуна
Гьелъул тIохде кIанцIуниланги вухана дун ХIасаница
КIиябго гьукъун букIана дир тIоцевееев учителас
Дица ХIасаница дунго вухиялъул бицараб мехалъ инсуца абуна
БитIун вухун вугин кIанцIогеян мун гарцI гурин вилълъун хьваде
Хадуб дица анкьго сон барабго абуна гьанже лъугIанин дур кIанцIей
Колоде унев алмас гIадин цо хIетIе цебе лъун цояб нахъа лъун хьвадараб ХIасанил мактабалдаса мун ахIулев вуго цIурмица цIияб Совет мактабалде
490 Гьедин байбихьана дица цIализе Хунзахъ хъаладухъ ГIараниб гьоркьохъеб школалда
ХIасанил школа лъицаго лъугIилалде къана
Дир мугIалим будунлъи гьабунин райкомалъ комсомолалдаса реххана комсомоллъи гьабунин будунлъиялдасаги вахъана
Хадуб гьев колхозалъул гIибоцIул фермаялъул хIаракатав хIалтIухъанлъун лъугьун тIолго Союзалъул росдал магIишаталъул выставкаялде ун гьениса медалги босун вуссана
Рагъул заманалъ бихьизабураб гьунаралъухъ гьесие кIиго медалги щвана
Амма гьес абула кив вукIаниги цо как гьоркьоб биччачIин гьедин гуребани чанги боркьараб кьалде кканин хвалдаса дун ворчIулароанин Гьанжеги вуго гьев гьадавго ХIасан
Цоцо эхеде арав мехалъ гьесухъе дунги щола эхеве щварав мехалъ гьев дихъеги ааккула
Дица гьев цо нухалъ АбутIалибида аокIовеги вачун вукIана КIудияб кепаб хабар букIана гьазул
Гьанже АбутIалибица кидаго гьикъула дида ХIасанил хабар щиб бугеб
Гьанже ХIасан Суракъат ханасул тарих бакIарулев вуго
Гьев вуго цIакъ ракIалда квешлъи гьечIев гьерсидаса рикIкIадав гIамал лъикIав чи
Дида щиб букIаниги кIочонаро ва дие хирияв вуго гьев дида бищун цебе хIарпал хъвазе малъарав хIикматав магIарулав дир тIоцевесев учитель
Дида кIочонаро дирго кIиабилев учительги ГIараниб школалда дие дарсал кьолев вукIарав
Гьесдасан нижеда лъималазда гIемерал маргьаби лъана
Маргьабазул герой вукIана гьав живго
Дарс байбихьулаан гьас лъимал цо дир ккараб бицинищан
Бицейилан ахIдолаан ниж
Цинги байбихьулаан гьас пузе
Бицунаан гьас жив лъаратIисезул гIоруда тIасан бугеб тIуцаб кварил кьодасан вачIинев вукIанила
Гьеб мехалъ гьебго кьодасан бахун бачIинеб бугила кIудияб ци
Цица хиял гьабичIила дие чиясе нух кьезе дунги чилъидал цида хIалги лъазабун хIинкъун нахъе къазе бегьилиш
Ккана кварил кьода бакьулъ кьабгIезе
Цебецебе дица гIодо лъуралциязде данде ккун цIакъ къуватаб ци батана
491 БукIаниги дитга гьеб цо хъат базеги щун воре маян гIорулъе реххана
ГIорулъе бортун унеб гьелда дица абуна мун гIадинал дир гважуца щибаб санайил ичIичI гьарулин
ГьакIкIан кIалгун гIенеккулаан ниж гьесухъ
Гьас бицунаан цо анкьалъ цеве жив паракъат хуривеги ун гIасруьарулев вукIанила
ЦIакъал оцал ругила дир
Амма гьел тохлъукьего чIанила балагьанила пурцил рукьалде рукьрукь гIанасеб микьго ичIго кIудияб борохь кисан рачIаралали рачIун жемжелел руго
ЦокIигояб пурцил гIер чIван диде гIагарлъулебги буго
Дица хъваштIан къватIибе цIанила таманча
Борхьазул бица беэн гьабунила гьеб ракь
Киналго гьелги гъурун хурги бекьун вуссанила
Амма гьанже ургъел букIунила борхьил ххерцин гуродай хуриб бижилаян абун
Ниж вахI абун хIикмалъулаан
Гьас бицунаан жинцаго чIужу хъамурай куцалъул
Жив ЦIунтIе хъачагъазда хадув араб заман букIанила
Гьенив цо кутакав хъачагъ вугеб ригьниве щваравго гьевги лъутун гьесул цо цIва гIадай берцинай яс ятанила
Балагьана кIалъана кIиязулго цоцахъ рокьи ккана
Дица гьейги кьолода нахъа лъун чу бацIана
Цо заманалдасан дида хадуб ахIи бахъун анцIго анцIила щуго къого хъачагъ вуго риччан чуялгун рорхун хунжрулгун рачIунел
Дица гьел речIчIараб жоялъ цоцо ккун гохIдасан гиризаруна
Цогиял хIинкъун нахъе тIурана
Гьедин яхъана хъачагъасухъа яс
Гьеб халкъалда лъалеб къиса бугин бицунаан гьас
Гьев вукIана унгоунгояв аваразул Мюнхгаузен
Цо нухалъ дунги мадугьалги цоцалъ къацандизе ккараб мехалъ кидаго бахъунареб гьасул цIакъ ццин бахъана
Гьасда ккана жинца бицунелда божичIогун ругин ниж гаргадилел
Гьас ахIун дида абуна щай дарсил заманалъ гаргадулелян
492 Дица гьасда абуна
Басирица абулеб бугин пурцил рукьалда дуца микьго борохь чIванила
Дица абулеб бугила анцIила микьго чIванилан
Гьасул ццин нахъе ана
Гьас абуна дун витIарав вугилан
Амма гьелдаса нахъе эмен хIикмалъун вукIана дарсалги лъачIого лъикIал къиматал росун вачIунев дида
Мюнхгаузеница реццалъухъ лъолел къиматал рукIана гьел
ЦIакъ лъикIав чи вукIана гьев
Амма вукIаниги лъикIав чи вугевгIан гьев ОНОялъ Сивухъе витIана
Цинги Гьарадерихъе тIамуна гьеб букIана бищун рикIкIадисеб росу районалда гьенисаги хеккого вуссана
Гьанже дагьав цевегIан дихъе вачIун вукIана писательзабазул Союзалда хIалтIи батизе бокьун бугин рагьда ккарал гIемерал ишал ругин жиндиран киналго машгьурал маршалазулги гьудул вукIанин живан
БатIибатIиял рукIана учительзаби
Амма вукIана лъабабилев учитель
ГIемерал рукIана гьел лъабабилел учительзаби
Дида гьел кидаго гIумруялъ кIоченаро
Гьел рукIана байбихьул школалда росулъ Буйнакскиялда Авар педучилищеялда Москваялда сквералъул бульваралда Литинституталда гьанжесел кочIохъабазул лицеялда
РукIана гьанжеги руго гьел
Заирбег ГIалиханов дир тIоцевесев унгоунгояв рахьдал мацIалъул муг Iалим
МагIарулазул киналго кицаби данде гьарурав
Дица гуреб дида цадахъ Дагъистаналъ баркала кьезе рекъараб буго гьесие
Дир тIоцеесей гIурус учительница Вера Васильевна
Дица дирго рекIелъан унеб рагIи абун кечI хъвана гьелде
ЧIохъа ХIажияв Шахназаров ХIасан Мадиев Сайпула ГIумаров хIисабалъул дарсал дир гьелъие гьечIеб гьунаралъухъ балагьичIого малъарал ГIободаса МухIамад ХIайдаров Илълъаса МухIамадСаид 493 ХIажиев Гиничукьа Мансур ХIайдарбеков
Гьас баян гьабуна дие тIоцебе Толстоясул ХIажиМурад гьас жинцаго буссинабун буго магIарул мацIалде Лермонтовасул ИсмагIилбей
КIоченаро Авар педучилище Шигьабудин МикагIиловасул дарсал
Дица гьесде хъвана Мун дир гIумруялъул хьолбохъан ана ГIорул рагIалдаса сухъмахъ нух гIадав
ГIорги тун сухъмахъалъ цоцо вачана Амма мун учитель дида кIоченчIо
Дир санал рукIана гьеб дур цIаралъе ЦIараб мухъалда тIад хъварал хIарпаллъун
Мухъалги рукIана цоцо гьетIарал Дир хатIги букIана гъалат Iаз цIураб
Литинститут дир учительзаби Асмус Шамбинагь Радциг Василий Семенович Сидорин
Кинаб дунял гьез дие рагьараб
ГIемерал руго къанагIатал гIадамал
Дица дир бетIер къулула гьезие
Гьез малъаралъеги гьез цIаларалъеги
Цоцоязда лъала дагьаб малъаниги гIемераб босе цоцояз гIемераб малъананиги дагьаб гурони босуларо
Дун кIиабилев ккана
ТIаса лъугьа кIочонарел дир учительзаби
Кидаго щибаб тIехь хъвалелъул нужеца цIалиладай щиб къиматдай нужеца лъелеб абун вукIуна хIинкъун
ГIемераб мехалъ макьилъ бихьула дица лъугIараб институталде экзаменал кьун бажаруларого гьоркьго хутIун
ТIоцебесеб курсалда вихьула кидаго дида дунго
Кидаго гIумруялъ тIоцебесеб курсалда вуго дун
Дагъистан лъай букIинчIого махIабазе гIемераб гIазаб кьураб тIалъи
Дирго гIадин дурги рукIана батIибатIиял учительзаби
Мунги цин гIасруялъ ХIасанил школалда цIалана
Дурги рукIана дирго гIадинал Мюнхгаузенал
Чанги гуккана мун жалго божуларел дарсалги 494 кьун
Амма щвана духъеги лъабабилев учитель гьайбатав бахIавчияв гIакъилав тIекълъи бегьуларев
Гьеб букIана инкъилаб Совет школа цIияб гIумру
Гьелъ духъе кьураб кIудияб тIехь буго дида цадахъ дицаги цIалулеб
ТIехьалдасан балагьун буго кIудияв учителасул Ленинил сурат
ТIехьалдасан ралагьун руго гIалимзаби кочIохъаби бахIарзал
Халатаб ритIухълъи гьечIеб гIумруялъ кумек гьабуна дуе гьеб битIараб гIелму бетIералъги ракIалъги къабул гьабизе
Дуда лъана дурго бицана
Дуцаго хъвана киналго мацIаз дур хIакъалъулъ тIехь
Гьеб цIалана цIалулеб буго
Гьеб тIехьалъе мустахIикъаб цониги тIамач дица хъван батани дун воххарав вуго
Гьеб дир жигар гуро дир учите льзабазулги дурги жигар буго
Инсул юбилеялда дица абуна гьанже дур юбилеялда абулеб буго Дидасан щибниги пайда батани гьеб дудасан бачIараб буго
Дилъ ругел гIунгутIабазе дунго гIайибияв вуго
Дур гьел рукIинчIо
Гьебго абула дица киналго учительзабаздаги хвараздаги чIвараздаги чIаго ругездаги
Дуцаго дурго хIакъалъулъ киналго мацIаз кочIодалъун харбидалъун хъвана хъвалеб буго цIалана
цIалулеб буго бахъана бахъулеб буго кIудияб хIикматаб тIехь кIудияб антология дур ганчIазда рикIарал накъищал
ГIагараб мацIалъги цогиял мацIаздаги цIалулел руго дур кочIохъаби гIалимзаби
Цогиял дуцаги цIалана
ТIехьалда аскIоб тIехь улкаллда аскIоб улка гIадин буго
Дунялалъул пикруялъул библиотекалда дуеги бакIщвана
Дур МахIмуд Батирай ЧIанкIа Марин Эмин Гъазахъ гьезда цебе цониги жидер мухъ хъвараб тIехь бихьичIо Гьанже гьал чIаго рукIаралани киндай рукIинаан кинабго Дагъистаналъул халкъалъул къадаралдаса цIикIкIун рахъарал жидерго тIахьал рихьани
495 Дир вукIана гьудул дида цадахъ тIоцересел кучIдул хъварав Мухтар Абакаров
Гьес рагъде унеб мехалъ жиндаго цадахъ росана Тютчевасул томалги МахIмудил мажмугIги
Украиналъул керчаб рохьоб тушманасул гуллица чIварав гьесухъ цIалулаго хутIана гьел
Сталинградалда рагъда тIагIана Мусаиб Стальский
Амма гьесухъ букIараб инсул тIехь рагъулал гьудулзабаз Берлиналдеги нахъеги босана
КIудияв хъвадарухъанги цIалдохъанги дир Дагъистан
Инсуца бицунаан НекIо росулъе бачIараб кагъат цIализе цо дибирасда гурони кIолеб букIинчIо
Гьанже абула росулъ цо дибирас хутIизегIан киназго тIехь цIалулин
Инсуца бицунаан цебе жив цIализе чагIи ралагьизе росабалъ сверизе кканин
Гьел капур хIарпал кIваричIин бецIал магIарулаз лъимал мактабалде риччалел рукIинчIин
Гьанже Дун щвана ракь багъарараб мехалъ балагь ккараб ЦIобокь росулъе
Жеги кIудияб балагь щун анкь ун букIинчIо
Щиб кумек хIажат бугебан абураб мехалъ цо херав чияс нояб рахъалдеги ахIун дида абуна вас цIализе восе гьавизе кумек гьабе ян
ГьабсагIат буго август
Дида бихьула цIализе бачIараб кинабго Дагъистан школазул техникумазул институтазул кIалтIа тIубарал къояз
Гъоркьисала дун щвана Ульяновскиялде гIагарав Ленин гьавураб рокъове
Дида бицана жеги Ленин гьитIин вукIаго гьесул инсухъе халкъалъе лъай кьолеб идараялъул инспекторасухъе вачIун вуго хъвазецIализе лъаларев гьелде щавкъ бугев гIолохъанав чувашав Лениница куцун вуго гьев къалам кквезе тIоцебе жиндирго ватIаналъулги цIар хъвазе
496 Гьоркьор санал ана
Гьанже гIолохъанав чувашав зодовеги вахана космосалдеги щвана
Гьединаб ккечIищ дурги къисмат Дагъистан
Инкъилабалъ Лениница малълъана дуда хъвазеги цIализеги
Гьанже космосалда цIализе цадахъ босана дуцаго хъвараб
Гьенибги щвана дур тIехь
ГьитIинаб халкъалъул кIудияб къиса
Гьелъие лъугIи гьечIо
КучIдул кицаби маргьаби дур гIадатал гIамалал тарих
Гьеб кинабго тасдикъ гьабураб дур аслияб закон дур конститупия киназулго гIахьалаб гIаммаб тIадаб тIехь кодоб ккун дудаса чIухIарав дур васас дицаги ахIулеб буго дур рокьиялъул дур анищазул хIакъалъулъ дирго кечI
Къабул гьабе гьеб дир Дагъистан
Гьадал мугIрузулги гьал гIоразулги ГIумругун цолъичIел къоял дир гьечIо
Гьадал къункърабазул рахсидаса тIун Нух батIияб зодихъ дица гьабичIо Гьаб дуниялалда магIарул гьава МахIалъ дида лъала дие бокьула
Гьал дир орденалги дир медалалги Дица дир мугIрузул каранда рала
Дий щибго кIваричIо гIагараб тIалъи Дуца лъураб тIагъур буго дида тIад
Гьобол хисуларо тIадмагIарулас ТIадегIанаб улка кинан хисулеб
Гьанже нилъее ратIалъизе заман щвана
Цо цояз абухъе аллагьас хъван батани нахъенахъеги дандчIвала
Гьаб тIехь хъвана батIибатIиял бакIазда ЦIада росулъги Москваялдаги МахIачхъалаялдаги Дилижаналдаги ва гIемерал цогидал шагъараздаги
Хъвазе байбихъараб заман ракIалда гьечIо
ЛъугIана 1970 соналъул 25 сентябралъ
